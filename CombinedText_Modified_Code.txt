بهرام بیضائی نمایش در ایران يك مطالعه  
 نمایش در ایران  
 با شصت تصویر و طرح و يك واژه نامه  
 بهرام بیضائی روی جلد - سياه ؛ مأخوذ از يك نقاشی قرن دهم که شرح آن در صفحه ی ۱۷۳ آمده است (با همکاری آتلیه ی گرافيك)  
 پشت جلد ـ يك شمايل ( با همکاری احمد عالی) پیشگفتار اين يك تاريخ زنده نیست . هر چند زنده نبودن از مشخصات هر کتاب تاریخ است ، ولی این بار علت را شاید در نمایش ایران باید جست که نیمه جانی سخت جان بوده است . شاید هم در نبودن نمایشگاهی، مجموعه ای، بایگانی آثاری ، جایی که در آن نشانه ها یا بازمانده هایی را بتوان پیدا کرد . این مطلب کوچکی نیست . در یکی دو سرزمین همسایه ی ما موزه هایی هست که در آنها برای مثل عروسك. های شب بازی ایرانی از عهد سلجوقی تا امروز را میشود دید. ولی اینجا موزه ها از هیچ چیز پر است ، فقط گفته های پراکنده یی در برخی کتابها، نقل قولها، يادداشتها، سفر۔ نامه ها و حرف حرف حرف ! 
 برای نویسنده امکان سفرهای چندانی - آنچنان که نویسنده ی خارجی برای مشاهده یا گردآوری مدرك میکند ـ دست نداده است . او به جست و جوی کورمال خود در کتابها ، مشاهدات گاه گاهی خود در چند ولایت ، و تماسهای با بازماندگان متکی بوده است . و گاه بوده است که خود را با درهای بسته ی کتابخانه های معنونی روبرو دیده است که درهایش تنها بروی ریش سفیدان باز میشود. 
 این کتاب که فراهم کردن آن سالهای ٣٩ تا ٤٤ مرا تلف کرده شامل شرح نمایش ایران است از آن روزگاری که مدرکی از آن به جامانده و به دست من رسیده تا امروز، منهای تئاتر وارداتی به روش اروپائی که از دوره ی قاجاریه آغاز میشود و آن جزوه یی است جدا که به جای خود ـ اگر جایی داشته باشد . روزگاری منتشر خواهد شد . اینجا فرصتی است که از چند نفر تشکر کنم: داریوش آشوری که برخی فکرهای اساسی فصل مقدمات را داد. فرخ غفاری و دکتر حسینعلی طباطبائی و داود رشیدی که متنهای فرانسه را به فارسی تقریر کردند . ببر از سلطانی و اکبر سر شار که برخی زوایای تاريك فصل نمایشهای شادی آور از مقایسه ی خاطرات آنها روشن شده ، مایل بکتاش که دوسه یادداشت راجع به نمایشهای مناطق ترك نشين داد، ابراهيم مكلا و پرویز کاردان که برخی دیده های خود را از نمایشهای عروسکی فارس بازگو کردند و بازفرخ غفاری که برخی منابع را معرفی کرد. 
 راجع به روش تحقیق در این کتاب توضیحی ندارم، اگر روشی باشد با خواندنش معلوم میشود، اما این هست که نگارنده کوششی کرده است در فشرده کردن مطالب، وحد اقلی را پیش نظر داشته است در آوردن شواهد و حواشی، و نیز بسنده کرده است تنها به ذکر ضروری ترین منابع این یادداشتها هیچوقت به قصد تحقیق یا تأليف چنین کتابی جمع نشده بود ، کاملا شخصی بود ، کتاب کردن اینها را فرخ غفاری به گردنم گذاشت ، وهم او بودکه باعث شد تا طرح دوری از این کتاب در مجله ی موسیقی از انتشارات وزارت فرهنگ و هنر (دوره ی سوم . از شماره ی ۶۳ تا ۷۷ - اسفند ۱۳۴۰ تا خرداد ١٣٤٢) چاپ شود 
 و دیگر مایل بودم که چند متنی به عنوان شاهد بهـ آخر این صفحات ضمیمه کنم ولی اينك كه به روشنی چشم ناشران این کتاب را با سرمایه ی نداری خودم و با روش اقساطی چاپ میکنم ، چنین مجالی را هیچ فراهم نمی بینم. بهرام بیضائی فہرست 
 مقدمات 
 نمایشهای پیش از اسلام 
 نمایشهای پس از اسلام 
 نقالی 
 نمایشهای عروسکی 
 تعزیه 
 نمایشهای شادی آور 
 سرانجام 
 ضمیمه : واژه نامه ی نمایشی نمایش در ایران  
 مقدمات نمایش در آغاز از تحول رسمها و نیایشهای مذهبی بیرون آمد ، و وقتی به جایی رسید که دیگر رسم و نیایش نبود باز همواره نیازمند دستگاه دین و بیت۔ المالش بود . اگر دین نمایش پذیر بود و اگر مراجع مذهبی رسمهای تماشایی و سپس نمایش را برای توسعه ی قصه ها و کرامات مذهبی لازم میدانستند چنین میشد که دین فراهم کننده ی وسایل و امکانات نمایش میشد  
 - دینهای يك خدایی ـ مثل دین زرتشتی و یا اسلام که ما داشتیم ـ کمتر از دینهای چند خدایی - آنچنانکه در هند و یونان بود روحیه ی نمایش پذیری داشته اند . در دینهای یگانه پرست حالت مطلق خدا وصورت ناپذیری او اولین تصورهای تجسم بخشیدن به ماوراء طبیعت را نفی میکند، ولی در دینهای چند خدائی حالت انسانی تر خدایان و روابط شبه انسانی آنها با یکدیگر و حتی گاه حبوط تفنی شان به میان مؤمنان راهی گشوده و خیال انگیز است . برای مثل این را داشته باشیم که در آسیا مذهب که از هند به آن طرف همه جا منشاء رقص و موسیقی و نمایش و نظایر اینها بود ، در اینجا مانع از همه ی اینها شد . خدای هندی به دست خود سنگ بنای تماشاخانه را میگذارد و از اندیشهی خود اصول رقص وموسیقی را انشاء میکند و به میان مؤمنان میفرستد ولی خدای ایرانی که خدای سرزمینی خشك است، حتی به هنگام موبدان که مذهب را با تجمل و روشنی آمیخته بودند. موسیقی و رقص را کار پیروان دیوان و جادوان میداند و سخت گیرانه نهی میکند 
 - و بعد ـ اساطیر مذهبی یا مذهب توده ، که نمایش در آغاز از آن مایه میگیرد ، در دینهای چند خدائی همان قصه های روابط خدایی باخدای دیگر و همه ی خدایان با انسان است که بی فاصله ـ وحتى با خوددین – پیدا میشود وزود توسعه مییابد و زود تجسم میپذیرد ، ولی در دینهای يك خدایی که تصور شبیهی برای خدا و قدیسان صورت ناپذیر کفر است ، برای پیدایش اساطیر مذهبی به ـ مرور زمانی در از احتیاج است؛ برای مثل داشته باشيم همين تكوين وتكامل یافتن قصه های فاجعه ی کربلا را و یا حتی داستانهای رنجها و پایان قدیسان مسیحی را ، از هنگامی که واقع شد تا وقتی که جزء اسطوره های فرهنگ توده شد ، و هم این و هم آن شش هفت قرنی طول کشید 
 به هر حال پس از گذشتن چند واندی بر دوام نمایش مذهبی ، طبیعی است که به تدریج میل تفنن طلبی در نمایشگر و تماشاگر شکلهای تازه تری به آن میدهد 
 اندك اندك از نظارت و عاملیت مراجع مذهبی بر نمایش ـ به واسطه ی شیوع آن بین مردم و گاهی هم ضعف مذهب - کاسته میشود و عامل تعیین کننده ی مردم وسعت مییابد و کم و بیش متفرعاتی بر نمایش افزوده میشود که مسیر آنرا عوض میکند و بالاخره پوسته ی مذهبی نمایش میافتد . به این ترتیب برای تحول نمایش از حالت دینی که محرک اصلی آن ثوابکاری است به نمایش غیر دینی که تفنن و واقع پردازی محض است مداومتی در عناصر فرهنگ و ملیت لازم است ، و در مرزهای این تحول دستگاه حاکمه است که اگر نه به احترام نمایش ، لااقل برای آنکه این عامل تقویتی مذهب را به صورت عامل تقویت سیاست ـ یعنی تقویت خود ـ در آورد ، به حمایت از آن بر میخیزد ، یا اشراف برای به رخ کشیدن اعتبار خود آنرا پشتیبانی میکنند و هنرمندان و نویسندگان را به ایجاد آثار و ترتیب نمایشهای در خورد اشرافیت خود میگمارند ؛ این دوصورتی است که قطعاً نمایش را وارد در فرهنگ رسمی ملتی میکند . يك صورت دیگرهم دارد و آن اینکه هیئت حاکمه برای نگه داشتن مردم اعمال زوررا بر نفوذ معنوی - ترجیح دهد ؛ در این حال دیگر به کسی چیزی بدهکار نیست و به پشتیبانی از هنرها و نمایش و غیره هم احتیاجی ندارد ، در این صورت است که اگر نمایش توانست پشتیبانی توده را جلب کند به حیات و تکامل کند خود ادامه میدهد تا هنگامی که شایسته ی محضر سروران شود ، وگرنه همچنان در دست فانی عوام باقی میماند و سینه به سینه و نسل به نسل میگردد تا روزگاری که مثلا براثر غلبه ی فرهنگی دیگر بمیرد و نشانه ای از آن برجای نماند 
 اما در ایران چه شد ؟ این دیار که بهر حال از نظر ارزشهای ذوقی و معنوی گاه مکتبهای طراز اولی در ادب و عرفان و هنرهای ظریفه به وجود آورده است چگونه شد که در برخی زمینه ها مثلا نمایش آنچنانکه باید پیشرفتی نداشت؟ در جست و جوی پاسخ به بررسی زمینه های رشد یا عدم رشد نمایش ایران بپردازیم، و در این راه نخست نگاهی بیندازیم به خطوط اصلی تاریخ و فرهنگ این سرزمین، بدون قصد تاریخ گوئی یا رجزخوانی . 
 مختصه ی کلی تمدن و فرهنگ ایران ، مثل اغلب تمدنهای کهن ، آنست که تمدنی است وابسته به زمین یعنی پیکره ی اصلی آن را اقتصاد روستایی ، روستانشینی و استبداد زمین و همه ی عوارض آن یعنی روال پدرسالاری و استبداد در سلسله مراتب اجتماعی - از پائین ترین تا بالاترین آن ـ وطبقات بسته وغير قابل نفوذ تشکیل میدهد . در این سرزمين خشك و كم آب اکثریت جمعیت به صورت جوامع خرد در پهنه ای وسیع پراکنده بوده است و این اکثریت همواره در حدود احتیاج خود توانسته است تولید کند ، و این واحدهای كوچك را جز کوره راهها به هم نمیپیوسته است ، و آن تحولی که به سوی شهر نشینی و رشد ورفاه اجتماعی در چندی از تمدنهای کهن صورت گرفت ، اینجا ـ با وجود پیدایش چند شهر و اجتماع نسبتاً مهم وزود گذر ـ هرگز روی نداد 
 اینجا مهاجران آریائی با چهارپایان و کولبار خود برسر هر دوراهی که از هم جدا شدند ایلی یا تباری یا عشیره ای شدند جدامانده و بیابانگرد و کوچ کننده و سرگردان در بین کوهها و دره های بی حاصل در جست وجوی قوت و دست به دعا برای ریزش باران و دست به شمشیر برای مبارزه با اقوام بومی و یا مهاجمان ریگزارهای شمالی . اینها از حدود نه قرن قبل از میلاد صاحب تاریخ شدند .. 
 نخستین پادشاهی در جوار تمدنهای بین النهرین پیدا شد و عواملی را هم از آنها قرض گرفت و هنوز قوامی نیافته سقوط کرد . اندیشه ای که ظاهراً پیدایش و پایان این سلسله برای شاهان بعدی جاودانه به ارث گذاشت آن بود که حق با کسی است که قدرت با اوست . سلسله ی بعدی سلطه ی خود را گسترش داد و به هرسو تاخت ؛ از اقوام وحشی شمالی تا به یونان و حتی ،مصر ، مرزها را توسعه داد بی آنکه بداند برای نگهداری این مرزها همیشه باید در حال آماده باش یا جنگ باشد ، و بود ! قلمرویی تشکیل داد مرکب از حدود بیست ملت خراجگزار نامتجانس و منتظر فرصت که هیچ وجه اشتراکی در زبان و خط و فرهنگ و آداب وغيره نداشتند و به همین دلیل رانده میشدند به سوی پراکندگی و استقلال طلبی و شورش و در نتیجه فرسوده کردن قدرت مرکزی و آماده کردنش برای زوال وانقراض. 
 هر گوشه ی این دیار به کسی سپرده شد که به میل خود و با اعمال زور آن را به پا نگه میداشت ، و گاه میان این فرماندهان داعیه ها بر میخاست ، همیشه یا طغیان داخلی بود یا جنگ با خارجیان و چنین بود که یونانیان از گردراه رسیدند آن مقدونی همچنانکه دست خالی به دنیا آمده بود دست خالی از دنیا رفت ولی چند مرده خور از حواشی او بر سر این سرزمین ماندند و خرده میراث یونانی ایشان در سلسله ی بعدی که یونانی نبود اما دوستدار یونان بود باقی ماند . وطی تسلط این سلسله باز جنگ پشت جنگ، با اقوام وحشی شمالی و رومیان نااصل گویا متمدن و نیز گردنکشان داخلی توسعه ی بی جهت مرزها بی آنکه بیندیشند سرزمین های تازه را چگونه باید نگه داشت . و سپس سرازیر شدن در سرازیر انقراض . سلسله ی دیگر و باز جنگ با روم مسیحی که یادش رفته بود مسیح را به صلیب کشیده ، با اقوام در بدر اطراف مرزها و با شورشیان داخلی . خفه کردن دو مذهب معترض با اندیشه های نو کمی آرامش ، رو کردن به تجمل و تفریح و غرق شدن در کسالت و تنبلی . و چنین بود د که اعراب از گرد راه رسیدند اعراب مذهب نو آوردند و شعار برادری و برابری و دروازه های بسیار برویشان گشوده شد . قرنی سکوت بود و پیروی از حکام و عمال خلیفه که این شعار را به راحتی زیر پا گذاشتند . نارضائی و زمزمه ی تجدید عظمت و حیثیت. 
 این سوی و آن خواست حکومتهای ایرانی درست شود ، نشد. شورش در پی شورش و شکست پشت شکست ، بعد سرخوردگی ، بعد پیدایش فرقه ها در مذهب . باز هر تکه ی این دیار حاکمی داشت و هر حاکم از فرقه ای بود و جنگ فرقه ها با هم ترکها آمدند که بیابانگرد بودند ، هر يك از يك جا ؛ عصر تسلط اینها بود . باز جنگ حکام محلی با هم ، جنگ فتویها و این میانه مردم بیچاره و بی طرف و بی خبر کشتار میشدند . یکی دو سلسله ی نیرومند پیدا شد ، ترك نه ایرانی . باز هوس عظمت ، حمله به هند و دیگر جایها باز توسعه ی مرزها و فتح ديارات دور ـ دست ، بی آنکه بدانند زیر گوششان مردم چه میکشند . پیدایش یکی دو سلسله ی ایرانی قدرتمند ولی به دلیل این تفرقه ها محکوم به زوال و باز سلسله هایی ترك نژاد و ایرانی شده . ممنوعیتهای مذهبی بود ، تکفیر، جنگ مذهب با فلسفه و عرفان و هر سخن نو و چنین بود که مغولها از گرد راه رسیدند • 
 ویرانی، کشتار، جنگ و گریز پیدایش دوسه حکومت مغولی، پورشهای چند ساله ، خستگی، سکوت . مغولها حل شدند . اختلافهای مذهبی، تکفیر، جنگ • 
 ممنوعیت ، تفرقه ی بین فرقه ها توسعه ی عرفان که از زمین بریده بود . جنگ مذهب با فلسفه و عرفان ، جنگ هر مذهب با هر مذهب دیگر . پيدايش يك حكومت مركزى ترك نژاد صوفی نمای شیعی مذهب ، که دیگران و دیگر مذهبها را طی سالها برانداخت و خود بر نشست . جنگ با عثمانی که خواسته بود وارث خلافت و مرجعیت نمد مال شده ی بغداد شود با پرتقالیها که در سواحل خلیج پی مروارید میگشتند و با شورشیان . کمی آرامش . توسعه ی چند شهر، آمدن چند خارجی ، توسعه ی خرافات دینی ، افغانها آمدند ؛ هرج و مرج ، هر تکه به مردی رسید و هر مرد تحجر و ادعایی داشت . پیدایی یک قدرت زود گذر، باز جنگ با عثمانی، تاراندن افغانها حمله به هند باز انقراض . سلسله ی دیگر، آرامش کوتاه و باز جنگهای خانگی آمدن سلسله یی قوی دست و ترک نژاد . جنگ با عثمانی ، با روسیه ، با شورشیان داخلی . خستگی ، آرامش . باز شدن دست فرانسه وروس و انگلیس در اینجا کمی توسعه . رابطه با غرب . کمی فرصت به خود پرداختن ، گرفتن عناصری از تمدن غرب ، فقروزدگی نارضائی ، پیدا شدن فکر آزادی خواهی ، شورش ، مشروطیت ! 
 اینها که گفتیم مربوط به قدرتمندان بود ، آنها که نامشان در تاریخها ثبت میشود ، اما دیگران هم بودند ؛ تقریباً نود درصد مردم روستانشین و بیابانگرد مجبور به اطاعت که اغلب هم فراموش میشدند . اکثریت مردم این ملك ، مردم بی اهمیت که نه عقیده ی آنها برای کاری خواسته میشد و نه ایشان خود عقیده یی داشتند. مردمی که فقط بالاجبار به جنگها کشیده میشدند ، که از طرف استثمارگران غارت میشدند ، کشتار میشدند. مردم بی دانش و بی فرهنگ که فقط به وقت تقدیم مالیات وجزيه وسر باز وهدايا بیاد آورده میشدند . که از جورز بردستان به امامزاده ها و مقابر اجدادشان پناهنده میشدند . وحدت نداشتند ، از ایل و تبار و عشیره و خونهای مختلف بودند ، از هم دور بودند ، از فرقه های مذهبی جوراجور بودند ، و به علت این تفرقه های بیش از حد در کارهای - دسته جمعی ـ حتی دادخواهی ـ فرصت رشد نداشتند . آنچه در تاریخ خسته کننده ی این ملک زود به چشم میخورد نه تنها جمع تضادهاست بلکه جمع بی ـ ثباتی ها هم هست مثلا بگیریم بی ثباتی در عین سر سختی طبیعت این سرزمین را خصوصاً برای اکثریت کشتگر و صحرا نشین و بیا با نگرد که به دلیل وابستگی حیاتش به زمین ، همیشه در جستجوی تکه ابری بارانی چشمی به آسمان و دلی در اضطراب داشته است. یا بی ثباتی فرهنگی را در قالب تعدد و دوری زبانها و لهجه ها و گویشها مثلا یا در بسیاری و تضاد فرقه ها و مذاهب ومشربها یا بی ثباتی در دستگاه حاکم را چه پیش از اسلام که هر سلسله ی تازه به کار آمده با آمدنش آثار وساخته های ذوقی و عرفی آن قبلی را بر میانداخت و آنچه را که آن وضع کرده بود این نقض میکرد ، و چه پس از اسلام که هر حاکم وابسته به مذهبی و مشربی و بساطی بود و با سرنگون شدن او سرنوشت عقیدتی و حتی اقتصادی جامعه دستخوش تزلزل و بحران میشد؛ چه به واسطه ی مخالف خوانیهای حاکم بعد و چه به سبب قدرت - یافتن تشکیلات خاصی در سازمان آن جامعه مهم تر از همه بی ثباتی کلی سیاسی بود که به زندگی فرد فرد مردم بستگی داشت ؛ برای نمونه کافیست تعداد جنگهای این تاریخ را به سالهایی که گذرانده تقسیم کنیم و ببینیم که معدلی در حدود اند سال میدهد و این تازه در صورتی است که از طول مدت جنگها صرفنظر کنیم. در چنین شرایطی آن که میخواست زندگی کند باید مدام خودرا با اوضاع واحوال جدید تطبیق میداد و آن که این زندگی را نمی پذیرفت خود را کنار میکشید بدینگونه همین بی ثباتی ها و متغیر بودن احوال و آداب محیط خود ایجاد کننده ی روحیه ی متغیر و متلون در گروهی شد ، همانطور که در گروهی دیگر انزواطلبی و در خود فرورفتن و تزلزل و گریز از صراحت و پنهان داشتن عقاید و بطون و بیطرف نمایی و به انتظار معجزه نشستن و سپردن آینده به دست تقدیر و بی علاقگی به امروز و ناامیدی از فردا را به وجود آورد 
 يك نگاه دیگر ؛ نگاهی به فرهنگ : 
 در نخستین قرنهای تاریخ پیش از اسلامی ، درخوشترین ایام ، نظم و اساس و دین و شهرها وتشكيلات وقوانین و طبقاتی - آن طور که لازمه ی استبداد بود ـ درست شد . و این نظام مستبد و تأثیر ناپذیر تا رسیدن اسلام کم و بیش برجا ماند . ثروتی که از چهار گوشه ی دنیای آن روز به عنوان باج ميرسيد صرف تجمل و تزیین کاخهای شاهان و نیز چند خاندان معروف و حواشی آنها میشد ، امتیازات در دست طبقات حاکم مثل اشراف و موبدان و سپاهیان بود . از طرفی چشم و گوشها در کار تفتیش و از طرفی شاهان غرق در غرور و ثروت و سرگرم به کار کندن چشم و سر و گوش و پا و ابداع شکنجه های باورنکردنی و خاموش کردن آتش شورشهای داخلی . خط به کار نمیرفت مگر برای کتیبه نویسی و هنر به کار نمیرفت مگر برای کنده کاری برجهای عاج ، وهنرمندان صنعتکاران دست چندمی بودند که پیکر افتخارات را به خرده زیورهای تازه میآراستند. دانش در انحصار موبدان بود و عامه را به آن دسترسی نبود تا مبادا از ایشان بی نیاز شوند . خط ثابت و مدون و پرداخته یی وجود نداشت تا بتوان از راه آن هنر نمایی کرد و نویسندگی کار زنان و مردان پست بود؛ حتی اوستا سینه به سینه نقل میشد تاده قرني بعد ثبت شود .. فرصت تعالی و ترقی برای استعداد وجود نداشت و سیر درجات برای رسیدن به طبقه ی برتر ممکن نبود همه چیز انتسابی بود و انتساب به درجات عالی را فکر مردود اصالت خانوادگی مقدور میساخت ؛ بدین ترتیب هر کس به سبب اصل و نسبش خوشبختی یا شور بختی را به ارث میبرد . قسمت عمده یی از درآمد زمین سهم مسلم طبقات استثمار کننده بود و کارگران زمین مانند شیئی بازمین خرید و فروش میشدند. حکومت در حال جنگ تنها پرورش تن و بازیهای پهلوانی را تشویق میکرد و نه مثلا نمایش و پرورش روح وفكررا روزگاری حکومت به تقلید از ظواهر یونانی پرداخت ولی اجازه نداد که چیزی از آزاداندیشیهای آن فرهنگ در سطوح پایین جامعه نفوذ کند . نه فقط در این دوره بلکه در تمام تاریخ ایران ممنوعیت تنها برای مردم بود نه برای طبقات حاکم و مثلا هنگامی که در آخرین قرنهای پیش از اسلام موسیقی در دربار رواجی داشت ، بیرون از دربار مخترع ساز قانون از ترس عواقب انتساب به لهو و فساد ولعب نام خود را مخفی میکرد . در همین آخرین قرنهاست که برای مدتی نویسندگی و ثبت و تدوین برخی آثار باستانی حمایت میشود ، و در همین عصر است که گروههای نوازنده و رامشگر و بازیگر کولی از هند وارد میشوند و نوازندگان و رقاصان موظف به آراستن مجلس انسها و خلوتهای شاهند ، واگر روایت درست باشد که تعدادی از آنها را به میان مردم فرستادند تا سر گرمشان کنند پس معلوم میشود از پیشینیان خود عاقلتر بوده اند که حتی از فریفتن مردم به ظواهر هم دریغ میداشتند . و در همین عصر است که مزدك سر بر میدارد که زن ومال وامتيازات زیستن آزاد باید از آن همه باشد و فاصله ها از میان برداشته شود و جماعت محروم بر او جمع میشوند که یکصد و چهل هزارشان را آن شاه بیدادگر به فریب و نیرنگ میکشد. در آخرین سالهای این دوره سروران دروازه های کاخهاشان را بروی نجوای پیغمبر بیابانی بسته بودند غافل از آنکه کاخها از پایه پوسیده است و دارد فرو میریزد ، و گرسنگان که از بیرون به تماشا. ایستاده بودند دروازه ها را بروی علمداران اسلام گشودند  
 اسلام در آغاز تحولهایی عمیق در روابط اجتماعی ایران پدید آورد ؛ طبقات بسته ی قدیم را در هم شکست . اشرافیت عتیق را منحل کرد ، طبقات پایین را از زندگی برده وار رهانید ، و با آوردن خطی مشترك در يك پهنه ى وسيع و تا حدودی همجنس، و بخشیدن زبانی مشترك ( به صورت زبان اول یا دوم) به آنها سيلان و مبادلات مواریث فرهنگی را در قسمت بزرگی از سه قاره ی بین اقیانوس ساکن واقيانوس اطلس ممکن ساخت . بسط تجارت میان ملتهای مسلمان درسه قاره و آمد و شد کشتیها میان دریای چین و دریای هند و دریای روم و آمد و رفت کاروانها ثروت و فرهنگ را مبادله میکرد که ایران از مهمترین معابر آن بوده است .  
 اینجا سخن از سهم ایران در ساختمان کلیت فرهنگی و مدنی اسلامی نیست ، از اینست که بزودی این تحول عمق خود را در قبال منافع دستگاههای حاکم رها کرد . دین در دست حکومتها همه گونه تفسیر میشود و تغییر شکل میدهد ، خصوصاً که مراجع و دین آوران خود در گوشه یی دیگر سر گرم نزاع بر سر حق خلافت يا شرح ناچیزترین حکم و روایت و خبر باشند . خلیفه های دسیسه گر بغداد بزودی - به تقلید از سازمان درباری ایران قدیم به جمع آوری کنیزان و غلامان و گرد کردن ثروت و تزیین کاخها پرداختند و اینگونه رو کردن به تجمل و خوشگذرانی بین اعراب تازه به ثروت رسیده و یا ایرانیانی که در سامان جدید همیشه منتظر فرصتی بودند تا امتیازات سابق خود را بدست آورند رایج شد . در این میانه بردگی تنها تغییر شکل داده بود ؛ باز مالکیت بر زمین مالکیت بر دهقان را هم موجب شد و اشرافیت به صورت دیگری جای خود را بدست آورد . روال خانخانی برجا بود و طبقات استثمار کننده حاکمیت خود را داشتند و امكان حداقل معيشت برای اکثریت عظیمی مفقود بود و شرایط دست یافتن به دانش و نگارش و فرهنگ برای آنکه تأمینی نداشت فراهم نبود و ممنوعيتها تنها برای توده مردم ممنوع بود.  
 بر این زمینه عرفان پیدا میشود که از زمین بریده است و مذهب را برای بشر کافی نمیداند و چون امکانات و وسایل را جز در دست طبقه ای مرفه و قدرتمند و فاسد نمیبیند بی نیازی از همه ی وسایل را تبلیغ میکند . دین آوران هنرها را ممنوع کردند ، و زیر این ممنوعیت گرایشهای هنری به نحوی عقده دار باقی ماند . موسیقی و آواز طرب انگیز منع شد و نباید آوازی خوانده میشد مگر برای قرائت قرآن ، اینگونه است اگر نقالی حالت آوازیش را از دست میدهد و همراهی ساز را ترک میکند . رقص طرد میشود و به همین علت است اگر صوفی به وقت سماع انگی از بیخودی و خلسه ولاهوت به خود میچسباند تا قول خوانی و پایکوبی خود را توجیه کرده باشد . شبیه سازی و نقاشی حرام است ؛ پس نقاشی راهی میسپرد 
 به طرف مجرد سازی ، و گل و بوته و چرنده و پرنده ای میشود تغییر یافته بروی کاسه یا بشقابی سفالی ، یا نقش پارچه و کاشی و قالی میشود ، یا بدل به نگارگری و تذهیب میشود و حاشیه ای برای خطاطی ، و گاه خود خط میشود برای تزیین در و دیوار مسجدها ، و دست آخر که مغولها آزادیهایی به نقاشی میدهند و حمایت از هنرهای ظریف را آغاز میکنند تازه تصویر کشی در لابلای کتب مخفی است. شعر چون در آغاز مدح مستبد و نعت پیمبر میگفت آزاد ماند و اندك اندك علوم ادبي ريشه دواند . جنبه های نظری موسیقی - چون جزئی از فلسفه ـ خود را پشت علوم وسيع شرعی پنهان کرد و جنبه ی عملی اش به صورت اذان و قرائت آیات و نوحه گری وغیره در آمد . اما هنرهای دسته جمعی مثل نمایش که با مردم سروکار داشت - اگر بود از میان رفت ، یا هیئت دسته های گوناگون مذهبی به خود گرفت ، یا به صورت بازیهای دسته های دوره گرد در بدر ماند ، یا به صورت کار - فردی در آمد و متواری شد . اندکی دقت روشن میکند که ما در این میراث هنری - که داریم همانقدر که مدیون ادیبان و هنرمندان نامدار و ثبت شده هستیم دو چندان باید مدیون هنرمندان و استعدادهای گمنام باشیم . این ذوقهای پیش خود پرورده از طرفی دسته یی از هنرها را به رغم قلم حسود خبر گزاردانشمند سینه به سینه به قرنهای بعد منتقل کردند و از سوی دیگر به مدد هوش و تخيل وتجربه، با ایجاد نمونه های طراز اولی این هنرها را ادامه دادند وزنده نگه داشتند و ثبت کردند : مثلا معماری را هنرهای ظریف چون کاشی کاری و قالیبافی و کنده کاری و نظایر آنها را تا حدودی نقاشی را موسیقی و رقص را، و نمایش را. یعنی اکثر هنرهایی را که به دانش و نگارش مکتبی نیاز نداشت . 
 از هنگامیکه درست یا غلط حکومت ایران مذهب شیعه را رسمیت داد ، تا حدودى يك نوع ثبات مذهبی و سیاسی در اینجا پدید آمد . وگرچه این سلسله خود پای این علم به مرثیه خوانی نشست ولی لااقل اینجا وجه اشتراکی بین مرثيه خوانان بود که بین رجز خوانهای دوره های قبل نبود . و این آغاز دوره یی است که در ادامه ی آن عوام نمایش مذهبی را رسمیت میدهند ، در حالی که نمایش غیر مذهبی را هم دورادور یدك ميكشند در سرزمین هایی مثل کشور ما تا وقتی که 
 مذهب قویتر از دولت باشد مردم به حمایت از نمایش مذهبی میپردازند ، و تا وقتی 
 که استبداد حاکم باشد نمایش غیر مذهبی را با تردید مینگرند ؛ زیرا اگر 
 نمایش مذهبی شامل برخی تصورات علوی آنانست نمایش غیر مذهبی تا به آن اندازه 
 نماینده ی زندگی دنیایی آنها نیست. دستگاه حاکمه انعکاس آمال و نمایش کمبود. 
 ها را مانع میشود و انتقاد را نمی پسندد و هر صدایی جز صدای دستگاه خودراخفه 
 میکند ، اینست که نمایش غیر مذهبی جایی برای گسترش ندارد ، تماشاگر غیر 
 حاکم را مأیوس میکند ، او آنرا به دلخواه نمییابد وطرد و نفی میکند. نمایشگر 
 در جست و جوی راهی به مسخرگی و دلقکی رو میکند و آواز ریشخند محیطش را از 
 پشت این جان پناه سر میدهد که در این صورت مطرود مذهب است كه او را دلقك و 
 مطرب و بدکار و بدنام میخواند . به این ترتیب سیاست و عرف ومذهب سه دیوار 
 قطور محرمیت را در برابر نمایشگر بالا میبرند ؛ هر گونه برخوردی با سیاست و 
 مذهب و اخلاق جامعه محکوم است و نمایشگر چه بگوید که با این سه ربطی نداشته 
 باشد ؟ پس این نمایشگر است که محکوم است و تماشاگر تشنه برای دریافت هنری 
 حقیقت پرداز و نقاد است که محکوم است . در این حال محکومیت نمایش حکم 
 تقدیر نیست ، حکم نا مقدور است . وگرنه برای نمونه داشته باشیم چین را که 
 نمایش در آن همواره به صورت هنری نقاد و با نفوذ در دست عوام بوده است ، 
 و گرچه مطرود ادیبان و سردمداران هنر رسمی بوده ولی توانسته است که با 
 حفظ اصالت انتقادی تندش نسبت به کارگزاران و اشراف ، و باز نمودن آمال توده 
 همیشه زنده بماند و از حمایت مردم برخوردار شود . 
 این زمینه های کم رشدی نمایش ایران را - بر اساس آنها که گفته شد 
 در چند . بند خلاصه کنیم : - 
 دودين يك خدايى در ایران بوده است که هیچکدام نظر خوشی نسبت 
 به نمایش نداشته اند ، و مراجع این دینها ظاهراً تنها سخت گیری در اجرای آداب 
 و شعایر مذهبی را برای تعالی روح و فکر کافی میدانسته اند - روش قاطع و یکطرفه ی حکومت استبدادی مانع از آن میشد که شاهان و حاشیه نشینان درباری و اشراف پیوسته به آنها حامی نمایش باشند ، زیرا نمایش هنری نقاد است و روحیه ی انتقادی برای خودکامگان درشتخوی تحمل پذیر نیست . اینان از نمایش تنها به جنبه های مسخرگی و دلقکی آن متمایل بوده اند. 
 - تحول نیافتن سامان کلی جامعه از روال روستانشینی و بیا با نگردی به شهر نشینی ، و کم رشدی طبقه ی متوسط بازرگان و پیشه ور (که زندگی مرفه و تجملی اش ضرورت حمایت از موارد تفنی را ایجاب کند) در جوامع محدود شهری ایران سببهای معتبری است برای فراهم نیامدن زمینه یی لازم ، ونمایش 
 - بدین ترتیب یکی دیگر از پشتیبانان احتمالی خود را از دست داد . 
 - ادیبان و دانشمندان در دوره هایی که دانش وادب به کار میآید تحت حمایت اشراف و درباریان بودند و مریدان و مقلدان و دستگاه و اعتبار داشتند حال آنکه نمایش کاری مکروه بود و اگر بود کار مردمان پست و عامی بود ، و بدین ترتیب بود که هنرمندان رسمی در شان خود ندیدند که از اوج رفعتشان نظری به نمایش بیفکنند خاصه که این نمایش از طرف حامیان آنها و نیز مذهب مورد احترامشان هم به نیکی یاد نمیشد. بگذریم از اینکه شارحان فصل نمایش رساله ی شعر ارسطو نشان دادند که اصولا ذهن نمایشی درستی نداشته اند ولی 
 - . حتی این هم پیش نیامد که چون واقعه نگاری تنها به ضبط آنچه بود بنشینند 
 - برای اینکه نمایش بتواند بین طبقات پائین نفوذ کند و پرورش یابد ، لا اقل تا چندی باید نشان دهنده ی تمایلات و آرزوهای آنان باشد. و چون حکومت اغلب چنان سلطه ی مهیبی داشت که امکان بروز صریح تمایلات مردم را نمیداد ، طبیعتاً توده هم اغلب استقبال چندانی از نمایش - جز به عنوان تماشایی ساده و غیر ضروری - نمیکرد . 
 - برای آنکه توده بتواند نمایش را تقویت و حمایت کند وسایلی لازم است که مهمترین آنها قدرت مالی است. جامعه باید چنان مرفه باشد و اضافه تولید بکند که بتواند زندگی گروه دیگری را که به خدمات تفننی میپردازند و طبعاً در تولید مادی شرکت ندارند تأمین کند پس پراکندگی و کوچکی روستاها و شهرها و کمی در آمد و استطاعت توده ی ده نشین و شهری مانع از پرورش وسیع 
 چنین گروهی میشد . بدین لحاظ است اگر می بینیم نمایشگران اين ملك خود زندگی خود را تأمین میکرده اند و این تأمین زندگی جز در مواردی اتفاقی هرگز از راه درآمد نمایش نبوده است . یا دقیقتر بگوئیم نمایشگران اغلب حرفه ای می یافتند تا با درآمد مختصر آن وسایل و لوازم نمایش را تدارك كنند . و چنین است اگر می بینیم نمایشها معمولا رایگان به تماشاگران عرضه میشده ، یا لااقل پرداختن پولی برای تماشاگر الزامی نبوده است و بستگی به قدرت و همت او داشته است . در جامعه ای که مردم به علت استثمار شدید طبقه ی حاكم وفقر کلی طبیعت وعوامل دیگر جز تأمین ابتدائی ترین وسایل حیات اندیشه ی دیگری نداشتند خود بخود امکان پرورش نمایشگران هم در آن باقی نمیماند ، و در این جامعه تنها اشکال انفرادی و کم خرج نمایش میتوانست ادامه ی حیات بدهد. 
 - نمایش عامیانه غالباً سیر تحول و تکامل خود را به کندی میگذراند . از طرفی هم مسلم است که اگر تاریخ ملتی با یورشهائی قطع شود ، رشته ی سنت و تحول در عناصر فرهنگی آن ملت هم هر باره پاره میشود و برای آغاز یا ادامه ی دوباره ی آن مهلت زمان لازم است . شاید این حکم در مورد هنرهای منزوی چندان قطعی نباشد ولی در مورد هنرهایی که با جمع سرو کار دارند پرهیز ناپذیر به نظر میرسد. در ایران بی ثباتی همیشگی سیاسی و قطع شدن مرتب ادامه ی فرهنگ با یورش فرهنگهای دیگر هرگز فرصت لازم برای تکامل و تحول را به نمایش نمیداده است . 
 اینها که گفته شد مهمترین دلایل و سببهای عدم رشد نمایش ایران است ، و برخی از اینها ضمناً علت بی خبری امروزه ی ما را از گذشته ی این نمایش روشن میکند . تنها آگاهی درست ما اینست که نمایش هرگز از دست عوام خارج نشد و در مرتبه ی والایی بین مظاهر فرهنگی جایی نگرفت ؛ ثبت نشدن نمایشها خود تا حدی صحت این خبر را ثابت میکند . و باز همین ثبت نشدن نمایشها خود علتی بزرگ است که مانع از آگاهی صحیح ما نسبت به کیفیت نمایشها میشود ؛ مــا امروزه چه میدانیم نمایش به کجا رسیده بود که با حمله ی یونانیان گسسته شد ، و دوباره تا کجا پیش رفته بود که اعراب آمدند ، یا در چه مرحله ای بود که تا تار سررسید . 
 آنچه تقریبا خوب میدانیم سیر نمایش پس از مغول است که تا نیم قرنی پیش راه تحولش را به سوی نمایش غیر مذهبی ادامه داد ، ولی تکاملش با هجوم فرهنگ مغربی متوقف ماند . 
 آنچه در این کتاب به آن سعی میشود کشف مسیر و کیفیت و ارزش و سنتهای این نمایش است نمایش های پیش از اسلام  
 دسته ای از قوم بزرگ هند و ایرانی در فاصله ی هزاره ی اول یا دوم پیش از میلاد آمدند و در فلات ایران ماندگار شدند. ابتدا روز گارشان به جنگ با اقوام بومی سپری شد و بعد با آنها ماندند و آمیختند. اساس تمدن اقوام بومی بر بیابانگردی و چادر نشینی و شکار بود و طبعاً مراسم و جشن هائی به هنگام باروری یا بدست آوردن شکار خوب ، یا عزاداریهائی به هنگام از دست دادن عزیزان و یا قهر طبیعت بر پا میکرده اند . پس از آمیزش مهاجران با اقوام بومی و مداومت آنها در این دیار ، تمدن اینها داخل در مرحله ی روستانشینی شد 
 مهاجران با خودشان اساطیر و اعتقادهایی آوردند که با اساطیر و اعتقادهای مردم بومی در آمیخت و آن جشنها و عزاها شکلهای تازه تری پیدا کرد . روستاها و چادر نشینان مورد حمله ی قبایل وحشی اطراف واقع میشدند و حاصل کارشان به یغما میرفت ، پس به تدریج برای مبارزه با دشمنان مشترک گرد آمدند و جنگهائی را با قبایل اطراف آغاز کردند این دوره ای است که طی آن افسانه های قهرمانی و اساطیر ایران باز هم گسترش پذیرفت تا کمی بعد در عصری آرامتر و در سایه ی حکومتهای کوچکی که از پیوستن دسته های گوناگون بوجود آمده بود ، تنظيم وتبويت يابد در حدود قرن هشتم پیش از میلاد مسیح ، در غرب ایران نخستین قدرت پادشاهی معتبر به وجود آمد که با نام سلسله ی ماد ایران را وارد زندگی تاریخی کرد . پس از آن سلسله ی هخامنشی بود ، دوره ی بسط این قدرت . سپس مدت کمی و مبهمی سلوکیها که از بازماندگان اسکندر بودند بعد روزگار درازی پادشاهی اشکانیان که علاقه ای هم به فرهنگ یونانی داشتند و پس از ایشان ساسانیان بودند با روحیه ای ضد اشکانی  
  معمولا چنین گمان میرود که غریزه ی غیر آگاه نمایشگری در بشر پیش از . تاریخ در اجتماعهای قبیله ای بروز کرده است به هنگام بازگشت غروب وابستگان به يك قبيله يا طایفه گردا گرد آتشی که آنرا برای بدست آوردن گرما و یا ترساندن جانوران افروخته بودند ، جمع میشدند و به رقصهای ستایش با حرکات و آرایشهای عجیب و صداهای ترس آور میپرداختند ، نقشهائی که از رقصهای دسته جمعی به گرد آتش و نظایر آن بر تکه های سفال بدست آمده وجود چنین اجتماعی هائی را در ایران تائید میکند. اینگونه مجلسها كه تحريك کننده ی روحیه ی جنگاوری مردان بودگاهی به نمایشی از جنگ و شکار بدل میشد که در آن چند تن با صورتك جانوران میگریختند و چند تن دیگر به نشانه شکارچیان تعقیبشان میکردند تا عاقبت طی قرارهای پیش خود جانور بخاک می افتاد، و این نشانه ی آرزو یا میل شکارچی به غلبه ی مدام برشکار بوده است . رقص های ستایش نیز گاه با پوشش و چهره آرائی غريب ياصورتك همراه بوده است . برتکه سفال کوچکی که تاریخ آنرا حوالی نیمه ی اول هزاره ی دوم پیش از میلاد قرار داده اند تصویر دو تن از اجراکنندگان يك رقص دسته جمعی با صورتکهای بز کوهی دیده میشود که بین خود شاخه هایی با برگهای متقارن دارند نقش این رقص که طبعاً باید گرداگرد ظرف سفالين تكرار شده باشد ظاهراً نشان دهنده ي يك اندیشه ی مذهبی رایج در آن دوره هاست که توسط  
  رقاصان با صورتك بن  
 است، و آن ماجرای ستایش درخت زندگی است توسط دو بز کوهی. نظیر این نقش ها و صورتکها بخشهایی از ایران قدیم از جمله خوارزم بدست آمده است. 
 آنچه که بعد در این اجتماع های قبیله ای آغاز شد نقالی بود. نقالی که يك شكل بيان و نمایش فردی است شاید پس از پیدایش و توسعه ی عنصر کلام پیدا شد و رشد یافت چنانکه برخی آنرا در کنار سرودها ورقصهای ستایش قدیم ترین و ساده ترین شکل نمایش و مقدمه ی پیدایش نمایشهای چند نفری میدانند . 
 در اجتماع های غروب اهل قبیله مینشستند و به آنچه رئیس یا پهلوان یا جادوگر قبیله ، در شرح جنگهائی که دیده است مردان کرده اند و نزاع با حیوانات وحشی در شکار و خاصه عوامل ظاهراً عجيب طبیعت می گفت گوش میدادند . شرح اعمال قهرمانی و قهرمانان و داستانهای مردان و کارهای فوق انسانیشان به این ترتیب در چنین مجامعی به شنوندگان منتقل میشده است و برخی از این شنوندگان بعدها به نوبه ی خود چنین داستانهائی را در چنین مجامعی برای دیگران نقل کردند و برای کسب یا حفظ امتیاز ، و داشتن تماشاگران بیشتر ، بر حرکات نمایشی و بیان کننده ی خودو نیز حوادث افزودند و طی زمان هر کس با ذوق و مایه ی خود وسعتی به این مرحله داد بدین قرار بود که هم يك تماشای تازه و ماندنی پیدا شد و هم اساطیر توسعه یافت وسینه به سینه رفت تا به روزگاری رسید که کاتبان آنها را ثبت کردند 
 نتیجه باید گرفت که چندین مشخصه ی اساسی نمایش ، بعدها از این اجتماع های پیش از تاریخ به نمایشگران دوره های تاریخی منتقل شد چون؛ شبیه سازی بکار بردن صورتك ، افزودن بازی و حركات القاء کننده به کلام به وجود آوردن قراردادهای نمایشی نیز باید گفت جای بازی این نمایشها که عرصه ی میان حلقه ی مردم بوده است طبیعی ترین شکل صحنه است ، که امروزه صحنه ی گرد میخوانندش . بگذریم . 
 از دوره ی مبهم افسانه ای به تاریخی یکی دو چیز را یاد کرده اند . اول جام گیتی نمای نه بعنوان نمایش بلکه به عنوان ابزاری که نماینده ی پیشرفت شگفت انگیزی در نمایش نوری ( Optique ) بوده است ، و گویند این جام تصاویر یا سایه های تصاویری را به هر حال نشان میداده است. این اندیشه که مأخذ اصلی آن اساطیر است حتی بین مورخان و ناقدان نیز بسیار جدی تلقی شده تا آنجا که «کوانکا - Cuenca ، مورخ اسپانیائی فیلم در کتابش « تاریخ - Historia del Ciné » (جلد اول) - چاپ مادرید – ١٩٤٨ ) حتی نامی سينما هم برای آن قایل شده و گفته است : « از ایران هنری بنام لكانومانيكا Lecanomanica می آید ، که طرز نشان دادن تصاویر در يك جام است ، نمیدانیم کوانکا، بر چه اساسی چنین چیزی نوشته و خصوصاً عنوان «لكانوما نيكا» را از کجا آورده است ، ولی به هر صورت و با وجود جستجوی فراوان هنوز نشانه ای بدست نیاورده ایم که این گمان را تقویت کند ، و بر این عقیده ایم که جام گیتی نماى يك شيئى اساطیری است و زاده ی تخیلات افسانه سرایان عهد افسانه ها، و واقعیت یا جنبه ی نمایشی نداشته است ۲۰  
 دیگر راجع به سرودهای اوستاست و مراسمی که طی آن این سرودها خوانده میشده قطعی است که این مراسم که توسط مغها انجام ميشد و خصوصاً آوازهای متقابل ایشان که در آن دو دسته ی خواننده آیه های مقدس را سؤال و جواب میکردند ، دارای ترتیب نمایشی بوده است . ولی معلوم نیست که از این هم پیشتر رفته باشد و به صورت نمایشی جدا از سرودهای نیایش در آمده باشد . و در اینکه چند قطعه از گاتهای زرتشت به صورت گفت و گوست شکی نیست ، ولی در این که چنین گفتگوها تا چه حد میتوانسته زمینه ی پیدایش گفت و گوی نمایشی یا نمایش غیر مذهبی بشود، شك است. روشن ترین مدرکی که از این دوره بجا مانده مطلبی است درباره ی تعزیه ی مردم بخارا بر مرگ سیاوش که پایه ای در افسانه و دنباله ای در واقعیت دارد. در تاریخ بخارا که به سال ۳۳۲ توسط «ابوبکر محمد بن جعفر النرشخی» به عربی تألیف یافته است و سپس در ٥٢٢ بوسیله ی « ابونصر قبادی» به فارسی ترجمه شده ، در فصل ذکر بنای ارگ ،بخارا نخست کشته شدن سیاوش بدست افراسیاب را از « خزاين العلوم » نوشته ی «ابوالحسن نیشابوری» نقل میکند و سپس می گوید : «مردمان بخارا را در کشتن سیاوش نوحهاست چنانکه در همه ی ولایتها معروفست و مطربان آنرا سرود ساخته اند و قوالان آنرا گریستن مغان خوانند و این سخن زیادت از سه هزار سالست ... ــ وجائی دیگر ،  
 تصویر دیواری نوحه بر مرگ سیاوش [ از کتاب Archaeology in the U. S. S. R ] فصل ذكر بخارا و جایهائی که مضافست بوی در شرح جنگ کیخسرو و با افراسیاب به خونخواهی سیاوش گوید : « و اهل بخارا را بر کشتن سیاوش سرودهای عجبست و مطربان آنراکین سیاوش گویند ، ومحمد بن جعفر گوید که از این تاریخ سه هزار سالست . والله اعلم ،  
 گفته ی کوتاه «نرشخی در سال ۳۳۲، رسم های عزاداری بر مرگ سیاوش را بوسیله ی مردم و مطربان وقوالان بیان میکند و قدمت آنرا به سه هزار سال پیش از خود میرساند و قبول این چنان برای قبادی» مترجم مشکل بوده است که در میانه ی ترجمه گوید این قول «نرشخی مؤلف است و باین ترتیب مسئولیت آنرا از خود سلب میکند. جالب اینست که «الکساندر مونگیت - A.Mongait » در کتاب خود « باستانشناسی در اتحاد شوروی ۲ تصویری از يك مجلس سوگواری برای سیاوش آورده که آنرا از نقشهای دیواری شهر سغدی « پنج کند ، واقع در دره ی زرافشان به فاصله ی شصت و هشت کیلومتر از سمرقند بدست آورده و ظاهراً متعلق است به سه قرن پیش از میلاد . تصویر کتاب مونگیت را کمی بررسی کنیم : چنانکه معلوم است مردان و زنان گریبان دریده اند و به سروسینه خود میزنند . يك عماری بر دوش چند نفر است که آنرا حمل می کنند. اطراف عماری باز است و سیاوش یا شبیه سیاوش در آن خفته است. به نظر میرسد که نقاش اصل دیواری این نقش این ماجرا را دیده بوده وسپس آنرا ترسیم کرده است. این مجلس شبیه به ماجرای حمل عماری در دسته های دوره های اسلامی است. باری تصویر نوحه بر مرگ سیاوش که زمانش به دوازده یا سیزده قرن پیش از نرشخی میرسد تا حدی قدمت سه هزار ساله ی این رسم را تأیید می کند و نیز میرساند که جز بخارا در جایهای دیگری هم این چنین رسمی بوده در به پا کردن این مراسم گذشته از حمل عماری، قوالان داستان تأثر آور است . زندگی و مرگ سیاوش را حکایت میکرده اند و مردم میگریستند. احتمال دارد که در این میانه پرده هم میگردانیده اند و یا کار شبیه سازی که در حمل عماری بوده وسعت بیشتری داشته و يك شبيه مجلس هائی از زندگی سیاوش را بازی میکرده است. همچنین مطربان سرودهایی را که در مرگ سیاوش ساخته بودند مینواختند و میخواندند . یکی از این سرودها بنام «كين سياوش، تا قرنها بعد باقی مانده به طوریکه نظامی گنجوی هنگام شمردن سی لحن باربد از آن به زمان خسرو پرویز یاد می کند. تصور میرود واقعه های دیگری نیز که مشهور و مورد توجه مردم بوده در ایران پیش از اسلام بهمین ترتیب بازی میشده ، چون داستان «کین ایرج که مطربان بر آن نیز آهنگی ساخته بودند و نظامی در همان بخش که گفته شد آنرا ذکر کرده است؟  
 ۳ «آتنه Athenée در بخش سیزدهم کتابش از قول «خارس اهل می تیلن Chares de Mitylen ، رئيس تشریفات اسکندر در ایران ، داستان عاشقانه ی زریر و هودات را روایت کرده است که چگونه این دو یکدیگر را بخواب دیدند و به جستجوی هم برآمدند . خارس گفته است که داستان این عشق بین مردم آسیا چنان مشهور و مرغوب بوده است که اغلب با نقشهای آن دیوار معبدها و کاخهای شاهی و خانه ها را می آراسته اند . به احتمال قوی داستان فوق نیز به واسطه ی شهرتش بین مردم از آنها بوده که مطربان و قوالان آنرا میخوانده و میسروده اند و حکایت میکرد و پرده میگردانیده اند  
 « ته زياس Ctesias » و «هرودت – Herodotus ٦ به مراسم مغ کشی که ایرانیان هر ساله بیا د قتل در سال ۵۲۲ قم) گئوماتای مغ غاصب (بردیای دروغی و اطرافیانش برگزار میکرده اند اشارهی کوتاهی میکنند. «هرودوت» پس از ماجرای کشتن این مغ گوید: «سالروز این روز برگ سرخی شد در تقویم پارسی با جشنواره ئی مشهور به مگافونیا Magaphonia یا کشتن مغ ، که هنگام برگزاری آن هیچ مغی اجازه نداشت خود را نشان دهد. مغها در خانه میماندند تا روز بپایان رسد!»  
  ظاهراً این مراسم نیز نوعی نمایش بوده است؛ و در آن لااقل پس از بازنمودن ماجرای نیرنگ آمیز پادشاهی گئوماتا ، شبیه او را طی قراردادهای نمایشی میکشته اند. ممکن است رسمهای این سالروز ریشه ی مراسمی چون ماجرای سالروز حبوط مانی یا حتی پایه ی خیلی از بازیهای نمایشی و مذهبی پس از اسلامی باشد. از طرفی دور نیست که نمایش کشتن این پادشاه دروغین همان باشد که بعدها بدل به جشنوارهی شاه کشی موسوم به « ديبمهر » یا حتی دسته های تمسخر «کراسوس – Crassus » و « کوسه بر نشین » پیش از اسلامی و ماجرای « میرنوروزی » و « عمر کشان عهد اسلامی شده باشد. شرح این نکته و آن دسته ها در جای خود خواهد آمد  
  اما بعد گمان میرود که در لشکر کشیهای بزرگ ایرانیان به جاهای دور دست معمولا عده ای بازیگر همراه سپاه بوده اند، هم برای سرگرم کردن سپاهیان در بیتوته ها و هم برای تحريك روحیه ی مبارز طلبی ایشان از راه اجرای رقصهای نمایشی جنگی ظاهراً این بازیگران رسوبی از نمایشهای خود در سرزمین هائی که از آنها میگذشتند باقی گذاشته اند . بهرحال «گزنفون Xenep از يك نفره میسائی ۳ سخن گفته است که در حوالی سال ٤٠٠ قم يك رقص نما يشی جنگی ایرانی را اجرا کرده است: «سپس يك ميسائى برخاست سپهری سبک به هر دست گرفته و رقصید رقصی نشان دهنده ی نبردی با دو حریف. گاهی سپرها را چنان بهم میگرفت که گوئی یکی بیش نیست . گاهی نیز بروی خود میپیچید و پرش های شگفت انگیز میکرد تماشایی بسیار زیبا بود. دست آخر رقص پارسی کرد ؛ سپرها را بهم کوبان خم و راست شوان وهمه ی اینها به میزان نوای نی.  
 اينك بپردازیم به موضوع نمایشخانه ها ، در مورد تماشاخانه های آن دوره ها باید گفت که در آن روزگار محل اجرای نمایش بیشتر میدانگاهها بوده است، زیرا نمایش در فضای سربسته به واسطه ی ضعف وسایل روشنائی کمتر ممکن بود. توجه به تماشاخانه های ملتهای دیگر آن عصر نیز نشان میدهد که تفاوت زیادی بین ساختمان ورزشگاهها و تماشاخانه ها نبوده است، این را حتی از مقایسه ی ساختمانهای پیشرفته ی «تکیه»ها و «زورخانه های اسلامی ایران هم میتوان دریافت . اسکندر که در سفر جنگی اش به ایران (۳۳۰ تا ۳۲۳ قم که از آن دو سالش را در هند بود ) گویا تعدادی بازیگر هم همراه داشت، پس از پیروزی در اینجا چند بار به برگزاری جشنها و نمایشهائی پرداخت. « پلوتارك Plutarque در روایتش از این نمایشها به چند ساختمان تماشاخانه در ایران اشاره میکند . از جمله میگوید که اسکندر در کرمان به چند نفر اجازه داد که برای تماشای نمایشها در ردیف اول بنشینند . یا : «چون به قصر شاهان کرمان رسید ... گویند روزی حين مستى بديدن يك مسابقه ی رقص رفت در این مسابقه رفیقش بنام باگواس - Bagoas برنده شد و سپس سراسر تئاتر را طی کرد تا کنار اسکندر بنشیند ... ٤ و یا : «چون به شهر اکباتان در سرزمین مادها رسید پس از انجام کارهای مهم دوباره برگزاری نمایشها و جشنها را آغاز کرد زیرا از یونان سه هزار هنرمند رسیده بود. در این روزها هفستیون Héphestion دچار تب شدید شد، و چون هم جوان بود وهم سرباز، نتوانست کم خواری پیش گیرد ، و به محض آنکه طبیبش گلوکوس Glaucos - رفت هفستیون خوراك فراوان خورد و کمی بعد بمرد . 
 شواهد بالا گرچه از وجود تماشاخانه هائی در همدان و کرمان خبر میدهد ولی روشن نمیکند که این نمایشخانه ها پیش از اسکندر وجود داشته است یا او آنها را ساخته . میتوان گفت که اگر هم این ساختمانها پیش از اسکندر نبوده ، لا اقل چندتائی از میدانهای مسابقه و بازیهای همدان یا کرمان بوده که با کمی تغییر بجای تماشاخانه از آنها استفاده شده است . ولی اصلا چرا قبول نکنیم که خود ایرانیان میدانگاهها یا تماشاخانه هائی برای جشن و نمایش داشته اند ؟ اما بعد ها بازماندگان اسکندر یعنی سلوکی ها که بیش از او فرصت داشتند، ظاهراً چند نمایشخانه به سبک یونانی در ایران ساختند ، که شاید در قرنهای بعد بدست ساسانیان ویران شد . بهر حال یکی از اینها را « سلوکوس نیکاتر اول » که از ۳۰۶ تا ۲۸۰ قبل از میلاد سلطنت میکرده در حوالی طهران ساخته بوده است : «دوشان تپه تپه ایست در نیم فرسخی شهر طهران و در طرف شمال شرقی آن و قلعه آپامه در  
 گلدان شهر کیاختا [ از کتاب [ Archaeology in the U. S. S. R سمت شمال شرفی دوشان تپه به مسافت کمی واقع شده [ این قلعه را چنانکه معروفست سلوکوس نیکاتر اول پادشاه سلوکیه ی سوریه ساخته ] تماشاخانه که یونانیان در شهر حسب الرسم میساخته و سيرك می گفته اند در قلعه آپامه نیز ساخته و آثار آن باقی است کسی که این گزارش را داده یعنی محمد حسنخان اعتمادالسلطنه این موضوع را چنین تأکید میکند : « نگارنده خود این محل را کشف کرده و به دقت آنرا دیده و جای شبهه و تردید نمانده است.» 
 آنچه معلوم است اینست که شرق و غرب باستان اثرات متقابلی برزندگی و هنر یکدیگر گذاشته بوده اند در ایران مدت بسیار کوتاهی سلوکیهای یونانی الاصل سلطنت کردند و بعد زمان درازی اشکانیان ایرانی که به تمدن و فرهنگ یونانی علاقمند بوده اند . اینهمه جنگهای دراز اگر از همه ی زیانهای وحشت آورش بگذریم به ناچار يك مبادله ی فرهنگی و دادوستد آداب و هنر را باعث میشده است. 
 در حفاریهای کنار رود « سوجا - Suja » نزديك شهر « كيا ختا - Kyakhta ، كه نزديك مرز شمالی جمهوری مغولستان است ، گلدانی بدست آمده از قرن پنجم میلادی که نقش روی آن تصویر نه «موز - Muse» الهام دهنده و حامی هنرهای یونان است : «تالیا - Thalia» مظهر کمدی و «ملپومن-Melpomene » مظهر تراژدی هر يك صورتكي بدست دارند و معلوم می یی کنند که در حدود ده هزار کیلو متری یونان مردم آسیا بازیها و صورتکهای نمایشهای یونانی را میشناخته اند. علاقه ی اشکانیان را به فرهنگ یونانی و رومی از برخی ظرفهای دوره ی ایشان که بر آنها تصاویر افراد نیم برهنه یا با پوشش مردم روم و یونان نقش است میتوان دریافت. بهر جهت در دوره ی این سلسله است که به نقش نیم برجسته ی چند صورتك بر میخوریم که مایه ی یونانی دارند. این نقش بر بازمانده ى يك كاخ اشكاني . است در الحضر ، شهری که به مسافت سه روز از موصل به جنوب غربی قرار دارد. در سال ٦٥ قبل از میلاد ، تیرداد برادر پادشاه ایران که خود نیز شاه ارمنستان بود در روم از « نرون » که خواسته بود به او هدیه ای بدهد يك بازیگر « فارس – Farce » خواست؟ گذشته از اینها دو روایت دیگر از عصر اشکانی هست ، هر دو متعلق به سال ٥٣ قبل از میلاد ، که راوی هر دو « پلوتارك ، بوده است . یکی دسته ای است که به امر سورنا سردار اشکانی برای تمسخر «کراسوس » سردار رومی در سلوکیه براه انداختند ، و 
 صورتکهای الحضر [ از کتاب Iran ] یکی نمایشی است که در ارمنستان در حضور «ارد» پادشاه اشکانی برگزار شده بوده است. این است گفته ی پلوتارك در مورد دسته ی سورنا: «سورنا سر و دست راست کراسوس را نزد ارد ، به ارمنستان فرستاد ولی در سلوکیه انتشار داد که کراسوس را زنده گرفته است . و دسته ی کوچکی به منظور هجو پیروزی ترتیب داد . یکی از اسرا به نام کایوس پاکسیانوس Caius Pactianus را که بیش از همه به کراسوس شبیه بود لباس شاهانه ی زنانه ای پوشاند و به او آموخت که چون بنام کراسوس یا امپراطور بخوانندش پاسخ گوید . بر اسبی سوارش کردند ؛ شیپورزنان و افسران رومی سوار برشترها جلوی صف میرفتند ، عده ای نیز طبل زنان و دهل زنان براه افتادند و سرهای تازه بریده ی عده ای از رومیها را بر تبرها آویخته بودند. بعد از اینها فواحش و آواز خوانان سلوکیه رقص کنان و آوازخوانان با حالت تمسخر خصلت کراسوس و اخلاق زنانه و دور از شجاعتش را دست می انداختند. این نمایش برای همه ی مردم بود . این دسته برعکس مار سری بزرگ و وحشت آور از نیزه ها و پیکان و اسبهای جنگی داشت ولی دم آن با ساز و رقص وزنان روسپی پایان میگرفت.  
  گذشته از اینکه این تماشای عبرت انگیز و با معنی همکاری و همدستی بازیگران و مسخرگانی را ایجاب میکرده نکته ی مهم دیگری هم هست که از نظر نمایشی برای ما بسیار جالب است و آن حس شبیه سازی است که سورنا یا سردار ایرانی دیگری داشته است ؛ سورنا میخواسته است کراسوس را مسخره کند ، ولی چون او کشته شده بود برای نشان دادنش شبیه سازی کرده است . موضوع دیگر اینست که اگر بپذیریم دسته ی کوسه بر نشین که بعد به آن اشاره خواهد شد ـ در عهد هخامنشیان وجود داشته به اینجا میرسیم که شاید دسته ی تمسخر کراسوس اقتباس از آن باشد . اینست روایت دیگر پلوتارك : «مقارن این اتفاقات ارد با آرتا باز پادشاه ارمنستان آشتی کرد و خواهر او را به نامزدی پسر خویش پاکوروس در آورد . این دو پادشاه برای یکدیگر ضیافتها و جشنهای شرابخواری ترتیب میدادند و بسیاری از نمایشنامه هائی را که از یونان گرفته شده بود نمایش میدادند ، زیرا ارد زبان و ادبیات یونانی را خوب میدانست و آرتا باز هم تراژدیها و خطابه ها و داستانهائی به این زبان مینوشت که هنوز چندتای آنها باقی است . وقتی که سر کراسوس به درگاه آورده شد میزها را برداشته بودند و يك تراژدين Tragedian به نام ژازن اهل ترال - - نقش آگاوه ، Jason de Tralles Agave را ، از تراژدی باکانت - Le Bacchantes - اثر یوری پید Euripides بازی میکرد . در اوج بازی سیلاس وارد شد و سر کراسوس را پیش پای حضار رها کرد ، این کار باعث شد که اشکانیان کف بزنند و فریادهای شادی بیا کنند ... آنگاه ژازن صورتك پانته - Panthée را به یکی از همسرایان داد و خود سر کراسوس را بدست گرفت و در حالیکه از شوق میلرزید این اشعار را با شور و هیجان خواند : به درگاه آورده ام از کوهها - پیچکی تازه بریده را شکار خوبی بود . 
 این اشعار همه را خشنود کرد ، ولی حین رد و بدل شدن گفتگوی زیر «ماکز اترس» که بین مدعوین بود بمیان بازیگران رفت و سر را بدست گرفت که نشان دهد جواب را او بایست میداد : - که بود آن که او را کشت ؟ افتخار نخست از من بود . پادشاه شادمان شد و جایزه ای را که معمولا در این موارد میدهند یعنی يك تالان به ژازن اعطا کردا » . 
 از نوشته ی پلوتارک معلوم میشود که این نمایش کلا یونانی بوده است نه ایرانی، زیرا نمایشنامه و بازیگر یونانی بوده اند و نمایشنامه حتی ترجمه هم نشده بوده است و بزبان اصلی نشان داده میشده محل اجرای آن تالار قصر ارد یا آرتا باز بوده است ؛ معلوم نیست کدام يك ، ولی چون تصریح کرده است که ارد هم مجلسهای ضیافت و نمایش برپا میکرد ممکنست تصور کنیم که این بازی در قصر او اجرا میشده است . ایرانیان در این میانه بیشتر تماشاگر و شاید تهیه کننده بوده اند نه اجرا کننده و بازیگر ، ولی این مسلم میکند که ایرانیان در این زمان با نمایشهای یونانی آشنائی داشته اند . شاید آشنائی مردم ارمنستان با این نمایشها بیشتر بوده است ، زیرا چنانکه دیدیم آرتا باز چند تراژدی تصنیف کرده بود و چنانکه میدانیم در بازمانده ی شهر «تیگرانا کرد برای » Arena - یا «آرنا »Amphitheatre - يك آمفی تئاتر » Tigranakard نمایشهای به سبک یونانی پیدا شد ، و ظاهراً این همان تئاتری است که پلوتارك در بخش زندگی لوکولوس) گوید لو کولوس آنرا و بقیه ی شهر تیگران را ویران کرد . 
 نویسندگان عهد اسلامی ایران گاه از جشنهایی سخن گفته اند که مایه ی نمایشی داشته اند . مأخذهای ما حتی در مورد این جشنها هم در حد اشاره است و نه توصیف دقیق یا تشریح . پس به ناچار باز هم راهی نیست جز نقل این اشاره ها و مقایسه ی آنها و گاهی نتیجه گیری به حدس 
 سر آغاز این جشنها معلوم نیست ، ولی مسلم است که چند تای آنها تا قرنها پس از آمدن اسلام بدون تغییر مهمی ادامه داشته است . از اینها یکی جشن بر نشستن کوسه ، است که پس از اسلام هم بصورت بازی « میر نوروزی » باقی ماند و هنوز هم در برخی بر. دهات دور افتاده هست : « آذر ماه به روزگار روز خسروان اول بهار بوده است ، و به نخستین روزی از وی - از بهر فال ـ مردی بیامد کوسه بر نشسته برخری و بدست کلاغی گرفته و به باد بیزن خویشتن باد همی زدی و زمستان را وداع همیکردی ، وزمردمان بدان چیزی یافتی ، و بزمانه ی ما به شیراز همین کرده اند ... 
 ما هنوز نمیدانیم که چرا این کوسه کلاغی بدست میگرفته است ، ولی به نظر میرسد که کلاغ در این بازی مظهر زمستان بوده است . شرح بالا با توضیح بیشتری در جای دیگر آمده است: «روز اول آذر ماه را روز هرمز خوانند. در این سواری کوسج است ، و این عادتیست که جاری شده است از مردی کوسج که ریشخند مردم آن عصر بوده و به فارس بوده، سوار میشده درین روز برخرى، و جامه های کهنه میپوشیده ، وطعامهای گرم میخورده ، و بدن خودرا بدواهای گرم طلا میکرده و ظاهر میکرده است بر مردم که او را حرارتی سخت هست ، و باد بیزی بر دست گرفته و بر خود باد میوزیده و می گفته آه گرم است. و مردم بر او میخندیده اند ، و آب بر او می افشانده اند ، و برف براو می انداخته اند ، و پوست بر او می انداخته اند ... و در عقب او اینها بوده تا اینکه می] زده است پادشاه ضربی سنگین از این برفها و محملها و باو نرسیده و با آن کوسج پاره ی گل سرخ بوده و بآن میزده است برجامه های مردم و سرخ میکرده جامه های کسانیکه او را چیزی نمی داده اند ...۲ 
 در مورد مبدء این بازی اطلاع کم داریم . شاهد اول آن را به عهد خسروان ( شاید ساسانیان ) نسبت داده، این دومی تنها گوید پیش از اسلام بوده و دوره ی خاصی را ذکر نمیکند ، و شاهد سوم ۳ آنرا به دوره ی پارسیان ( شاید مخامنشیان ) میرساند : « نام جشنی بوده در میان پارسیان که اول آذر ماه مردی کوسه را سوار کرده . . . تا آخر ، شباهت این بازی را به ... دسته ی تمسخر کراسوس نباید فراموش کرد . گمان میکنم اگر این بازی هخامنشی باشد پس دسته ی کراسوس باید برداشت از این باشد، و اگر مربوط به دوره ی ساسانی است ، پس این برداشتی از آن دسته است بهر حال از . شرح های نیمه ی دقیقی که در مورد این جشن بر نشستن کوسه داده اند، میتوان شکل دسته ای را که به دنبال این کوسه براه می افتاده و کارهای گروه تمسخر کنندگان را تصور کرد 
 نکته ی دیگر مربوط به رسمی است که در روز پانزدهم دی ماه معمول میداشتند ، و آن ساختن پیکره ای بود و سپس چون سلطانی گرامی داشتن آن و عاقبت قربانی کردنش « و درین روز صورتی سازند از عجين [ = خمير ] يا از گل و در رهگذار بنهند و او را خدمت کنند . چنانکه ملوك را ، آنگه به آتش بسوزند ۲ . 
 شاید این بازی که حامل نوعی حالت انتقامجوئی نسبت به پادشاهان • در میبوده صورت دیگری از نمایش کشتن گئوما تا پادشاه دروغی بوده است این صورت باید گفت که ماجرای گئوما تا به تدریج بهانه ی جالبی برای مردم آن عصر شده بود که به وسیله ی آن عکس العملهای هجو آمیز خود را نسبت به سلاطین نشان میدادند 
 بهرحال این بازی همچنان ادامه داشت تا ابوريحان خبر منع يا قطع آنرا در زمان خود قرن چهار و پنج (هـ) بما میدهد: «... و بروزگار ما به سبب نزدیکیش به شرک و گمراهی ترك شده است ، ۱ . ولی این بازی هیچگاه ترك نشد ، بلکه رنگ مذهبی بخود گرفت و به صورت جشن و بازی « عمر سوزان، درآمد ، اما در شکل فعلیش دیگر نمیتوانست حامل آن روحیه ی اصیل کینه ی مردم باشد پس این روحیه تقریباً در همین دوره به بازی دیگری منتقل شد ؛ به بازی بر نشستن کوسه - تقریباً مقارن همین روزهاست که کوسه بر نشین تبدیل به « پادشاه نوروزی ، میشود و آن شاهی است که گروه مردم تمسخرش میکنند و شرح آن در جای خود خواهد آمد  
  دیگر رسمی است از روز دهم آبان ماه، و آن بازی سوزانیدن جانوران و شادی در اطراف حلقه ی آتش بوده است . این رسم گویا پس از اسلام ترك شده است. ولی خبر داریم که تنها مدت کوتاهی مرد آویج زیادی (قرن چهارمه) که مایل به تجدید رسمهای باستانی بود در اصفهان آنرا جاری کرد . آنچه امروزه از این رسم مانده است تنها افروختن بوته هاست و دیگر بازیهائی که در شب چهارشنبه ی آخر هر سال میشود. اینست آنچه درباره ی این جشن گفته اند : « و در شبش آتش می افروزند، و شعله ورش میگردانند ، و وحوش را در آن میفرستند ، و در شعله ی آن مرغها را می پرانند ، و در اطراف آن می آشامند و و شادی میکنند ... و نیز : « و شب مردم آتشها فروزند وطعامها سازند ، و ملوك وحوش وطيور را بگیرند ، و نامهای گیاه در پای او بندند ، و آتش در آن زنند ، و ایشان را رها کنند ، تا در هوا و صحرا روند بشب و شعلهای آتش میکشند ۲ . »  
  هنوز کسی منبع و حکمت این جشن را که پس از مرد آویج زیاری خصوصاً در اصفهان ، به صورت آتشبازی و رها کردن تیرتخش ادامه یافت ) نیافته است. اگر بگوئیم برای رفع سرمای زمستان بوده کافی نیست . ظاهراً باید در آن منابع روحی و اساطیری ایرانی چون تقدس آتش یا گذشتن سیاوش از آتش یا ترسیم مرغ آتشخوار و شاید سیمرغ و یا چون به شب بوده مبارزه ی نور و ظلمت وغیره را جستجو کرد. بهرحال تصور میرود که رقصهای نمایشی و بازیهای دوره گران در این تماشای بزرگ سهم مؤثری داشته است  
  واما در مورد رقصهای نمایشی باز اطلاعات وسیعی نداریم. هنوز همه ی جوانب رقص ایرانی مورد مطالعه قرار نگرفته است تا در این میانه نتیجه گیری و ارزیابی دقیقی بدست آمده باشد . بگمان این نویسنده گذشته از رقصهای نمایشی  
 جنگاوران در رقصهای پرستش یا درخواست باید زمینه ی نمایشی وجود داشته باشد . به ویژه رقصهائی که زنان درستایش ناهید و کنار معبد او میکرده اند برای درخواست آب و باران که نوعی مصلا رفتن بوده و جلب همراهیش برای زایش آسان ، یا رقص دختران کنار دریاچه ی هامون که گفته اند هوشیدر از دختری که در آن شست و شو کند زائیده خواهد شد ، و تا چند سال پیش بازی می شد یا رسم های آئین مهر شامل رقصهائی با صورتکهای شیر و عقاب و کرکس و شاهین و سگ و کلاغ و غیره که همچنین شاید شامل نمایش کشته شدن گاو مقدس بدست مهر بوده است و جز اینها . و اصولا اگر در جائی امکان پیدایش  
 نمایش به طور وسیع وجود نداشته باشد مردم ذوق نمایشی خود را به چیزهایی چون رقص و مراسم جشنها و دسته ها وغيره منتقل می کنند . ما اينك تنها دو مدرك ديگر از رقص های نمایشی ایران پیش از اسلام بدست داریم. یکی از اینها چهار نقش است از چهار حالت زنی هنر پیشه بر چهار سمت تنگی نقره ای و مطلا از دوره ی ساسانی - به بلندی بیست و شش و نیم سانتیمتر و قطر بزرگترین دایره اش چهارده و نیم سانتيمتر ـ كه اينك در موزه ی ایران باستان نگهداری میشود. این زن هنر پیشه » در يك حالت شاخه گلی به دست  
 راست و ظرفی که تصور میرود محتوی دانه های میوه باشد به دست چپ گرفته است ، در دوطرف او روباه و قرقاولی دیده میشود . در تصویر دیگر حلقه ای بدست راست و گلی بدست چپ دارد ، با توجه به اینکه در این تصویر حالت رقص با نوک پا مجسم گردیده است بخوبی میتوان پنداشت که حلقه ی دست راست چون قاشقکی بکار میرفته که با آن آهنگهای مقطع - برای رقص متناسب با چنین وضعی – مینواخته اند . در تصویر دیگر شاخه ی بلند درختی که گل و برگ دارد به بازوی راست و عودسوزی در دست چپ دارد و در دو طرف وى كبك و تذروى قرار گرفته است . در تصویر چهارم پرنده ای به دست راست به سمت بالا نگاه داشته ، در دست چپ روباهی را از دم گرفته و حرکت میدهد و بازهم تصوير كبك وتذرو در دو جانب وی دیده میشود . حاشیه هائی که از برگ مو که دور و بر هر چهار تصویر نموده شده است این توهم را ایجاد میکند که در موسم انگور چینی بزمی در تاکستان ترتیب داده اند و روباه و پرنده ای را که آفت انگور است گرفته و ضمن حرکات رقص تنبیه می میکنند . یا اینکه چون بچه شیرى نزديك شانه ی چپ همین تصویر و حیوانی شبیه گر از نزديك پای او دیده میشود و پرندگان و حیوانات دیگر در هر چهار تصویر نزديك بانوی مزبور بنظر میرسد، این اندیشه بخاطر راه می یابد که حرکات رقص بانوی هنر پیشه ... ۱ توام با عکس العمل های مهربان نسبت به حیوانات بی آزار برای محصول، وعكس العمل. های تند نسبت به جانورانی که آفت آن هستند بوده است. هر يك از اين دو فرض درست باشد صورتی از رقصهای نمایشی ایران ، که البته نظایر آن هم اجرا میشده است به دست میدهد  
 نمونه ی دیگر مايك بازى سه نفری قدیمی است که هنوزهم شاید در دهی به مازندران بازی میشود و آن پايكوبي يك زن است و رقصهای رقابت آمیز دو مرد که بنابر استنتاج آنکه این بازی را دیده ۲ یکی شوهر این زن است و یکی عاشق او . دومرد صورت خودرا با صورتکی از پوست بز میپوشانند تا به حالت جنگل نشینان قدیم سرو رویی پرمو داشته باشند ، دختر نیز پارچه ی سفید و نازکی به صورت بسته. دومرد دوچماق و دو شمشیر چوبی به دو دست دارند و به کمر آنها چهار زنگوله آویخته است . این سه نفر در حلقه ی مردم و با آهنگ تند دهل و سرنا وفریاد تماشاگران و آهنگ پرسروصدای زنگوله ها پایکوبی میکنند پایکوبی ایشان بسیار بدوی و حرکات با شمشیر و فریاد و چماقشان جنگی و خشن است . عاشق خودش را به دخترك نزديك میکند و شوهر دختر به عاشق حمله می کند و نبرد در میگیرد ، طی نبرد سختی حین رقص و باشمشیر شوهر بخاك می افتد . عاشق و دختر رقص شادمانه ای بالای جسد او می کنند و سپس باهم بسوی خانه ی زن میروند . 
 این نمایش بدون گفتار رقصی ظاهراً بسیار قدیمی است بدویت آن هم از حرکات و آرایش چهره ها معلوم است و هم از قانون جنگلی که داستان نتیجه میدهد ؛ یعنی حق با کسی است که قدرت با اوست. دلائل دیگری هم هست که ثابت میکند ابداع این بازی متعلق به بعد از اسلام و حتی پس از استقرار آئین زرتشت نمیتواند باشد، چه از نظر يك متعصب اسلامي يازرتشتی نمایش به شدت غیر اخلاقی است ؛ چون در پایان جسد شوهر بی عزاداری بر زمین میماند ، قتل بی کفاره و عروسی آخر بی خطبه . مسلماً ابداعیست مربوط به پیش از این دو آئین که طی سالها جای خود را بدست آورده بوده است و پس از اینها به واسطه ی علاقه و حمایت آن جنگل نشینان منزوی ، یا پرت بودن محل بازی مذهب نتوانسته است به آن دست اندازی کند . شاید هم نظایر چنین رقصها که از سنن رایج اخلاقی زمان زرتشت و موبدان دور بود ـ سبب شد تا این رهبران فکری جامعه رقص را از مقوله ی کارهای دیویسنان بدانند و آنرا به نحوی ( که اما دیر نپائید ) منع کنند 
 اما بعد ـ سخنی هم باید گفت درباره ی نقالان که داستانهای قهرمانی ملی را در کوی و برزن میان حلقه ی مردم باز میگفتند و باز می نمودند . گرچه در این اعصار اساطیر و داستانهای باستانی تدوین و ثبت شد ولی باز نقالی ادامه یافت ، زیرا همه کس خواندن نمیدانست و علم خواص طبقه ی معلومی بود . از طرف دیگر مردم مایل بودند واقعه را که نقال با حرارت و حرکات به موقع و متناسب نمایشی میکرد در عین حال ببینند و بشنوند نه آنکه بخوانند. بنابراین نقالی و واقعه خوانی در میدانگاهها به هنگام بازگشت غروب و شب ، و نیز در استراحت های شبانه ی سپاهیان در حال جنگ - برای تحريك روحيه ي آنها ۔ ادامه داشت. به قول ابن هشام ٤ تاجری از اهل مکه موسوم به نضرة بن الحارث تقریباً در دوسال قبل از هجرت در حیره ، یعنی جنوب غربی ایران قصه ی جنگهای رستم و اسفندیار را یاد گرفته و بعد در مکه نقل میکرد و بسیار مقبول  
 ۱ - دو دولتشاه سمرقندی در تدكرة الشعرای خود چاپ لندن - ص۳۰) از ثبت و تدوین قصه ی وامق و عذرا به نقل از واقعه خوانان زمان انوشیروان خبر میدهد: «گفت این قصه ی وامق وعذرا است . خوب حکایتی است که حكما بنام نوشیروان جمع کرده اند »  
 ۲ - فردوسی در شاهنامه ( چاپ دبیرسیاقی - ج ه ص ٢٣١٥ ) گزارش میدهد که هرمز شاه که زندانی شده بود ( سال ۵۱۰ میلادی ) از پسر پادشاهش خسرو پرويز يك واقعه خوان خواست که از او داستانهای جنگ و شکار بشنود : و دیگر سواری زگردنکشان بر من فرصتی که از کارزار که از رزم دیرینه دارد نشان سخن گویدو کرده باشد شکار  
 ۳ ـ ابن ندیم در الفهرست ) چاپ قاهره - سال ؟ - ص ٤٢٧ ) گوید : «نخستین کسی که به شب داستان گفت اسکندر بود و او را دسته ای بود که می خنداندند و داستان می گفتند. از این کار شادمانی را نخواسته بود؛ و خواستش تنها نگهبانی سپاه بود . پس از او برای این کار شاهان را نامه ی هزار افسانه به کار رفت که دارنده ی هزار شب و کم از دویست داستان بود » و در صفحه ی قبل از این چگونگی پیدایش کتاب هزار افسان هزار و یکشب دوره های بعد و چرائی قصه گوئی هزار شبه ی شهرزاد برای یکی از شاهان ایران را شرح میدهد اما این گفته که قصه گوئی به شب را برای اولین بار اسکندر باب کرد تا سپاه را خواب نبرد و شبیخون نخورد، نظری است نادرست ، و مربوط به آن عهد که ابداع هر چیز قابل توجه را به اسکندر نسبت میدادند  
 بود و این دلیل بر آنست که روایات ایرانی در آنوقت تا عراق عرب رسیده بود .  
 مطلب دیگر یاد آوری بازیگران درباری است ، که ناچار برای سرگرم کردن پادشاه و بزرگان وجود داشته اند و گیرشمن هم پس از شمردن طبقات در باری ساسانیان از آنها در این بیان یاد میکند همچنین در این دربار مقلدان بودند و شعبده بازان و دلقکها و نوازندگان .. 
 مدرک نمایشی مهم دیگری که از دوره ی ساسانی داریم موضوع ورود دوازده هزار ۳ ، یا ده هزار یا شش هزار ، • و یا پنج هزار بازیگر و مطرب کولی از هندوستان به ایران است در زمان بهرام گور (سالهای سلطنت ٤٢١ تا ٤٣٨ میلادی). این بازیگران در ایران پراکنده شدند و بازیگری و خوانندگی و نوازندگی و نمایش دادن عروسکها (اگر) گفته های نظامی گنجوی درست باشد) یکی از پیشه های آنان بوده است . بازیهای این دوره گردان بيشك بعدها يكى از ریشه های محکم نمایشهای ایرانی شد ، و این ریشه ی کولی را بعد از این هنگام بررسی دوره ی اسلامی - بیشتر خواهیم شناخت. کنده کاریهائی که تصاویر آنها شامل يك گونه تسلسل داستانی است و نیز پیشرفت موسیقی داستان دار درباری خصوصاً در عصر ساسانیان ، یا رقصهائی که طی آنها داستانهای کوچکی نموده میشده است و حتی وجود نقالی، نشان دهنده ی آنست که حس تجسم بخشیدن یا باز نمودن و نمایش دادن وقایع در آن روزگار به چهره های گوناگون وجود داشته است . با اینهمه چگونگی نمایش پیش از اسلام را نمیتوان دقیقاً تعین کرد و مشخصاتش را شمرد . زیرا نه همه ی آن نمایشها یافته شده اند و نه امید هست که یافته شوند. مدارك بيشماری طی این همه قرنها از میان رفته است و یازیر این خاک پهناور مدفون شده است . اما بر اساس آنچه سر از خاک برآورده حکم اینست که در ایران آن اعصار هم مثل همه ی دوره های بعد نمایش در میدان دید بزرگان و هنرمندان و به ویژه ادیبان به عنوان هنرویا وسیله ی بیان جدی به حساب نمی آمده است ، هیچگاه رسمیت فرهنگی نداشته و تقریباً در دست عوام بوده است . شاید مردم لزوم آنرا بیشتر حس میکرده اند و گاه به طور جدی به آن میپرداختند ولی چون واقعه نگاران بالا نشین نسبت به آنچه مربوط به مردم عادی بوده است اعتنائی نداشتند، کسی آنها و نمایشهای آنها را ضبط نکرده است و این روال تا به امروز هم پابرجاست 
 چیزی که هميشه يك جوینده ی آثار نمایشی ایران باستان انتظار دارد اینست که از آن روزگار دستنویس نمایشنامه ای بیابد . و این انتظار با دانستن اینکه پایه ی نمایش ایران عوام بوده اند نابجاست ؛ زیرا اساس نمایش های نمایشگران عامی که دانش نوشتن نداشتند - بداهه گوئی و آفرینش حضوری بوده است نه نسخه های از پیش آماده شده ، و این نمایشها سینه به سینه و نسل به نسل با تغییراتی تکرار میشده است تا روزی فراموش شود . وقتی که ما امروزه از نمایشهای «تخت حوضی قرن حاضر مان نسخه ای یا نمایشنامه ای در دست نداریم خود بخود نباید متوقع باشیم که از ایران پیش از اسلام نمایشنامه داشته باشیم . نمایش های پس از اسلام مذهبی که با حمله ی عرب در ایران حاکم شد نمایش را نمی شناخت و نداشت تا آنرا به ارمغان آورد یا منع کند . آنچه در اینجا مانع نمایش شد واسطه های مذهب یعنی علما بودند که با تفسير يك آيه يا خبر شبیه سازی را طرد میکردند • 
 به ظاهر حرف این بود که خلق یا ایجاد هر شخص دیگر رقابتی است با دستگاه ایجاد و خلقت ، یا ناشی از اعتقاد به این که عالم وجود ناقص است . بدین گونه پیکر سازی و شبیه سازی لغوونهی شد ، اما بتمامی از میان نرفت و ذوق سازندگی یا بازیگری طی دو سه قرن راههای دیگری ـ گرچه بسته تر ـ برای بروز پیدا کرد - 
 وجود برخی واژه های نمایشی در نوشته های بین قرنهای چهارم تا هشتم نشان دهنده ی وجود برخی نمایشها یا خرده نمایشهائی در آن دوره هاست گرچه تشریح کننده ی آنها نیست . و تشریح کننده ی آنها نیست زیرا که این واژه ها را توده ی مردم ایجاد کرده بودند و خود بخود اصطلاحهای ایشان مفاهیم وسیع داشت نه دقیق و اگر هم بعد چنین اصطلاح ها به دفتر ادیبان راه یافت با حفظ همین خصوصیت بود . امروزه از نظر ما مهمترین این واژه ها لفظ «تماشا» است که به مجموعه ی خرده نمایشهائی اطلاق میشد که در تجمع عصرانه ی مردم ـ در میدانها ـ بازی میشده است و عبارت بود از بازیهای مسخرگان ورقص و آواز هجوآلود مطر بهای دوره گرد ، انواع معرکه ( یا : هنگامه ( ها ، بازیهای دلقکان و لوده ها و لوتی ها به رقص آوردن جانورانی چون خرس و گرگ و غیره و واداشتن آنها به تقلید ، بندبازی ، چشم بندی و کارهای سایر بازیگران منفرد . 
 بر اساس لفظ «تماشا» دو واژه ی دیگر هست که معرف محل این بازیهاست : «تماشاگاه» ۲ و «تماشاخانه ۳ و کلا به اجر کنندگان این بازیها در زبان مردم «لوتی و در زبان ادبی بازیگر می گفته اند . 
 و بعد ـ در این دوره چندتن از دانشمندان عرب و ایرانیان عربی نویس مانند فارابی ، ابن سینا ، ابن رشد ، ابو بشرمتی ملخص دانش نظری نمایش یونانیان را طی ترجمه و شرح کتاب بوطيقا - De Poeticaی ارسطو به دانش پژوهان عصر خود معرفی کردند . اینان لفظ هائی چون «مدیح» و«صناعة المديح» و «طراغودیا» را در برابر Tragodia ، د هجا » و «صناعة الهجاء « قومودیا » را در برابر Komoidia ، ه در اماطا » را در مقابل Drama ، « الصفوف » و « الدستبند والرقاصين ، و «جماعة الملحنين» را بجای Choros ، «وجه المستهزی» و «وجه المسخره» را در برابر Mask یونانی قرار دادند 
 اما نمایشهای مردم به اینها کاری نداشت ، زیرا اصلانه مردم میدانستند که بین دانشمندان چه میگذرد، و نه دانشمندان پرداختن به نمایش و مردم را شایسته ی خود میدیدند و از آنها خبر داشتند. با چنین غربت و دوری بود که نمایش در سطح عامیانه ی خود باقی مانده بود ، نه مرده بود و نه احیا میشد. 
 فقط گاه گاهی درده دوری به لبهای مردمی متروك لبخندی می آورد و میگذشت. در چنین دوری و غربت هنوز کولیان دوره گرد بازیهای خود را داشتند و بازیهای ایشان اساس خیلی از نمایشهای شادی آور بعدی شد . و با چنین گمنامی بود که مردم هر ولایت معمور جشنهای نمایشی قرنهای پیش را تکرار میکردند ، و گرچه روزگاری یکی دو پادشاه چون مرد آویج زیادی نیمه ی اول قرن چهارمه) کمر به ترویج این جشنها و یادآوری یادگارهای باستانی بستند ، ولی اینها همیشه در حالی بسته و محدود باقی ماند چنانکه از جشنهای آتش افروزی و پرنده سوزی پیش از اسلام امروزه تنها جشن و آتش بازی چهارشنبه ی آخر سال بجا مانده است • 
 از مقوله ی این جشنها خصوصاً دو تا هست که باید از آنها یاد کرد . یکی دسته ی «کوسه است که پس از اسلام هم ادامه ی خود را حفظ کرد و در قرنهای پنجم و ششم با تغییر کوچکی در شکل و هنگام برگزاری بدل به دسته ی «میرنوروزی» یا «پادشاه نوروزی شد که همچنان تا نیم قرن پیش در شهرهای آباد و امروزه در ولایات دور افتاده جاری بوده و هست. میرنوروزی مرد پست و کریه چهره ئی بود که در روزهای نوروز برای مضحکه و شادی چندروزی بر تخت می نشست، و بجای پادشاه یا امیر واقعی حکم های مسخره ای صادر می کرد ؛ برای مصادره ی اموال فلان ثروتمند یا به بند کشیدن فلان زورمند . این بازی ظاهراً برای تفریح وخنده بوده است ولی در عمق آن میتوان نمونه ای از عکس العملهای کینه جویانه ی مردم زیر دست را نسبت به زبردستان دید . دسته ی میرنوروزی با حفظ همین روحیه ی هجو آلود مایه ی نمایشی هم داشته است ، با شبیه سازیهای لازم و قرارهای قبلی برای اعمال و اجرا . کسی که بسال ۱۳۰۲ شمسی این ماجرا را در بجنورد دید آنرا چنین یادداشت کرد : « در دهم فروردین دیدم جماعت کثیری سواره و پیاده میگذرند که یکی از آنها بالباس فاخر براسب رشیدی نشسته و چتری بر سرافراشته بود . جماعتی در جلو و عقب او روان بودند، یکدسته هم پیاده به عنوان شاطر و فراش که بعضی چوبی در دست داشتند در رکاب او یعنی پیشاپیش و جنبین و عقب او روان بودند . چند نفرهم چوبهای بلند در دست داشتند که بر سر هر چوبی سرحیوانی از قبیل گاو یا گوسفند بود؛ یعنی استخوان جمجمه ی حیوان ، و این رمز آن بود که امیر از جنگی فاتحانه برگشته و سرهای دشمنان را با خود می آورد ، دنبال این جماعت انبوه کثیری از مردم متفرقه روان بودند و هیاهوی بسیار داشتند . تحقیق کردم ، گفتند که در نوروز یکنفر امیر میشود که تا سیزده عید امیرو حکمفرمای شهر است و بعد از تمام شدن سیزده دوره ی امارت او بسر می آید گويا در يك خانواده این شغل ارثی بود . 
 به ظاهر این بازی بسیار مورد توجه مردم بوده و خیلی از بازی های مضحك دیگر از همین دسته برخاسته است ، خصوصاً بازیهای دسته ی دوره گرد موسوم و دسته ی کراسوس . هر دو در بخش؛ نمایشهای به «نوروزی خوانها شامل دلقکهائی چون «حاجی فیروز» و «آتش افروز» و «غول بیابانی که به نظر میرسد در اصل از ملا زمین و مسخره کنندگان کوسه و شاه نوروزی بوده اند و بعد از آن دسته ها جدا شده اند و تا به امروز هم در ایام عید با پوشش رنگین و چشم گیر و با چهره هایی برنگ سیاه یا با صورتك بازيهاى مسخره و خنده آوری در می آورند ، همراه با رقصهای تند و نواختن ساز و خواندن اشعار هجو آلود و بدیهه گویی و مناسب خوانی با لحن و لهجه اى شيرين ومضحك.  
 نیز بازیهای پراکنده و مشابهی چون «کوسه گلین» و «کساچی خارتماق» که این دومی به معنی کوسه در آوردن است ، و رقص و آواز شاد شیرینی بوده است با لباسهای غریب و چسباندن جارو به سروچانه ، در دههائی از جمله اردمین ساوه و بالاخره بر اساس همین بازی میرنوروزی است که بعد ها يك نمایش «تخت حوضی» درست شد به اسم «نوروز پیروز» یا «حاکم یکشبه»  
 جشن دیگری که ادامه یافت جشن شاه سوزی دیبمهر» بود که ریشه ی آن را قبلا در جشنواره ی «مغ کشی پیش از اسلامی دیده ایم ، و پس از اسلام چون ممنوعیت راه آن را سد کرد به قیافه ی جشن «عمر» کشان در آمد که بازی تمسخر آمیزی بوده است برای قربانی کردن عمر که برخی معتقدند غاصب خلافت بوده است. این رسم هم هر ساله تکرار میشد و تا چندی پیش برگزاریش رونق فراوان داشت  
 در دوره ی قاجارها برای این بازی از چوب و کاغذ و کدو یا کوزه میکلی ترتیب میدادند . با چوب استخوان بندی از کاغذ لباس و از کدو یا کوزه کله ای برای هیکل میساختند . از خمیره ی کاغذ و مقوا دماغ و دهن و چشم و ابرو و بر روی کدو نمودار میکردند ، با پنبه یا پشم سفید ریش ترتیب می دادند ، بر سر آن عمامه ی پارچه ای که آنرا از کاه پر کرده بودند می گذاشتند ... دسته مطر بی هم حاضر می کردند . در موقع هیکل سوزی همه برای تماشا جمع میشدند و نیم دایره ای جلوی هیکل تشکیل میدادند . قبل از آتش زدن هیکل چند نفر با نظم یا نثر زیبائی از مطاعن صاحب هیکل میگفتند که جنبه ی فکاهی و خنده آور داشت ۱ . از طرف دولت ناصرالدین شاه گاه گاهی جارچی راه می افتاد و آتش بازی و هیکل سوزی را قدغن میکرد ، ولی مردم اعتنائی به امر این شاه مستبد نکرده کار خودرا میکردند ۱ 
 رسم دیگری که مایه ی نمایشی داشت براه انداختن دسته های عزاداری بود که در دوره ی اسلامی صورت مذهبی بخود گرفت برگزاری دسته های سوگواری 
 ترتیب نمایشی در دسته های عزاداری 
 در ایران سابقه یی طولانی دارد و ما قبلا ماجرای نوحه بر مرگ سیاوش را از این مقوله دیده ایم . هیچ بعید نیست که این سنت نتیجه ی همان روحیه ی عزاداری باشد که حین انتقال برخی عناصر فرهنگ بین النهرین به ایران ، به سرزمین ما رسیده . اما دسته های عزاداری اسلامی بنا بر استنتاج خیلیها ـ از جمله شهادت کتاب «احسن القصص - از زمان عضدالدوله ی دیلمی (نیمه ی دوم قرن چهارمه) آغاز یا علنی شد و در زمان صفویه و بعدها قاجاریه توسعه یافت و شکلهای تازه تری پیدا کرد که هنوز هم بقایای آنها را میتوان در گوشه و کنارها یافت . چیزی که در این دسته ها جالب است هم آهنگی و نر می حرکات دسته جمعی و حالت نمایشی و گاه رقصی آنهاست به اضافه ی همسرائی که در خواندن «نوحه» و«دم» هست، و تزيينات مفصل با نقشهای تجریدی که حرکت میدهند و به دسته شکوه و هیبت می بخشد . نواخت حرکت دسته ها معمولا به میزان و ضرب تنفس است، یا نوحه ای كه يك نفر می خواند یا سنجی که می نوازند و حرکات بروی آنها تنظیم میشود. این دسته ها با حرکت خود در واقع داستان مصائب خاندان امام حسین وواقعه ی کربلا را یادآوری میکردند ، خصوصاً آن دسته هائی که رشته ای از نشانه های قهرمانان کربلاچون حجله ی قاسم و تابوت طفلان ، عمارى امام يا مشك سوراخ شده یا اسب تیر خورده وغیره را حرکت میدادند . یا آنها که در چند طاقنمای متحرك تنی چند از شهدا را با چهره آرائی و شبیه سازی لازم از پیش چشم تماشاگران دفیله میرفتند . همچنین دسته هائی که نخل بزرگی را حمل میکردند ، یا مهمتر از آن دسته ی قالی شویان در اردهال کاشان  
 در اردهال میگویند که در قرن دوم هجری مردم فین کاشان سلطانعلی امامزاده را به پیشوائی فراخوانده بودند ، ولی او پیش از رسیدن به فین در حوالی اردهال بدست کفار از پای درآمد . گویند مردم فین که برای نجات او رفته بودند هنگامی رسیدند که جسد تکه تکه اش را یافتند ، پس آن را در يك قالی پیچیدند و به آب رودخانه شستند ، کفار را به عقب راندند و گور و ضریحی ساختند ، جسد را به گور سپردند و قالی را به ضریح . قرنهاست که هر ساله در جمعه ی میانه ی مهرماه مراسم عظیمی در اردهال برپاست و مردم تا پانزده هزار نفر از هرده و شهر دور و نزديك برای تماشا جمع میشوند . در میانه ی روز ناگهان سیصد چهارصد نفر مرد چماق بدست با حرکات و فریادهای ترس آور از راه میرسند اینها نشانه ی جهاد کنندگان هستند می آیند و قالی را که نشانه ی مرد شهید است به کنار رود اردهال میبرند و با چماق خیسشان به آن می کوبند و آن را میشویند و بعد به ضریح برش میگردانند . در همه ی این مراحل نعره های لعنت و نفرینشان نسبت به کفار بلند است و با چماق حالت تهدید کننده دارند و با چند تکیه کلام تماشاگر مؤمن را بیاد شهدای کربلا می اندازند و خاندان بنی اسد که آن شهدا را بخاک سپرد و بریشان گریست . این بازی فراوان شبیه است به نمایش بدوی مرگ «بعل - Baal ، وشست و شوی جسد او توسط کاهنان در رود که در بین النهرین باستان مرسوم بوده است .  
  بگذریم از خرده نمایشهای دفیله ای میر نوروزی» و «دسته»های عزاداری • و باز گردیم به «تماشا» که مقدمه یی برای نمایشهای مهم و شادی آور عهد صفویه به بعد يعنى كچلك بازی و بقال بازی و تخت حوضی بوده است در «تماشا» تقریباً سرگرمیهای معمول مانند چشم بندی و شعبده بازی، بندبازی و ریسمان بازی ، به نزاع و رقص و تقلید وادار کردن جانوران ، عملیات زورگری و پهلوانی و قوالی و نقالی و شیشه بازی و غیره را با واژه ی عام «معرکه» مشخص میکردند و عامل انواع «معرکه» را «لوتی» یا «استاد» یا «معرکه گیر» یا «مرشد» میخواندند . در برابر بازیهایی را که بیشتر دارای روح تمسخر خصوصیات انسانی بود مانند : کارهای مضحك بازیگرانی چون « غولك ، و ه صورت بازه ، دلقلکی «مسخره» ها ، رقص و آواز هجو آلود «دلقك»ها و «مطرب» های دوره گرد و نمایشهای بی گفتار رقصی و غیر رقصی ساده و خنده آورشان را با عنوان عمومی « تقلید ، جدا میکردند و عامل انواع « تقلید » را « مقلد » یا تقلید چی میگفتند . از انواع « تقلید ، چندتائی به تدریج عنوان مستقل پیدا کرد ، چون «مسخره بازی» ، «دلقك بازى» ، «لال بازی» وغيره . از مقوله ی این بازیگران «غولك رقاصی بوده که برای رقصی مضحك خود را مانند دیو می آراسته با صورتك و پوشش رنگارنگ، و هنوز ممکن است در بازیهای نوروزی خوانهای فارس و نیز نمایشهای عروسکی آن ناحیه دیده شود. از دلقکهای مناسب خوان هجو سرائی بوده است که با لباس ژنده و رنگارنگ ، در رفتار و گفتار طنز و طعنی گستاخ خصوصاً نسبت به اشراف داشت و «مسخره نامیده میشد و بسیاری از مشخصات او بعدها به شخصیت نمونه ی نمایشهای « تخت حوضی » یعنی « سیاه ، ، منتقل شد از جمله ی رقصها «رقص شاطر بود که نمایش بی سخن ساده یی بود و داستان ابتدائی نان پختن و فروختن را طی حرکات نرم و سنجیده و میزان شده با موسيقى يك ساز نشان میداد ، و « رقص دیگ به سر ، که در آن دیگ وارونه ای سر وصورت رقاص را میپوشانید و در عوض صورت خنده آور آدمیزادی برشکم برهنه ی او نقش شده بود که با حرکات دل و کمر رقاص به ميزان يك آهنگ شوخ مرتباً تاب میخورد و مسخ میشد. «صورت باز کسی بوده است که گویا با تصویر کردن مشخصات ظاهری طبقات مردم ) در شخص خود یا چند عروسك) و بخشيدن حالت مسخره آمیز به این ظواهر معایب آنان را به طور خنده آوری نشان میداده است، و «شیشه باز» رقصی میکرده است با حفظ تعادل ظرف بلورینی بر عضوی از بدنش و شیشه هائی را به هوا میانداخته و باز میگرفته و یا با گوی و ساغر شعبده بازی میکرده است. دلال بازی نمایش بی سخن قصه های ساده و کوتاه و پر حرکتی بوده است که باز با آهنگ سازی جفت بود و دوسه بازیگر داشت که مثلا یکی درخت میشد ، یکی باغبان و دیگری رهگذر ، و ماجرای خنده آور نزاع باغبان و رهگذر بود بر سر میوه های درخت که رهگذر قصد کندن آنها را داشته است و بعد ماجرای خفتن باغبان به زیر سایه ی درخت بود که درخت مرتباً تغییر جا میداد و باغبان را در تعقیب سایه از نفس میانداخت. در چندتایی از این بازيها ـ خصوصاً رقص های مطربان «صورتك» به کار میرفته است که آنرا به نامهای «صورت»، «سیما چه» ، « نقاب » و « پوشه » میخوانده اند . يك جور صورتك ترسناك هم بود که «كخ» خوانده میشد و شرحش از فرهنگ « لغت فرس» ( اواسط قرن پنجم به بعد در کتابهای لغت آمده است  
  تعيين تاريخ پيدايش يك يك اين بازيها نه ممکن است نه ضروری ، و بهر حال از دسترس ما دور است. اغلب این بازیها میراث پیش از اسلامی و خصوصاً عهد ساسانی است ؛ از جمله ریسمان بازی و شیشه بازی و چنبر بازی و چند گونه رقص و خنیاگری و بازی دیگر که در رساله ی پهلوی «شاه خسرووريدك قبادان» مربوط به قرن هفتم میلادی از آنها یاد شده است و در عهد اسلامی هم چند شاعر مثلا نظامی گنجوی ) قرن ششم هجری به آنها اشاره کرده اند. روشن  
 بخشی از يك نقاشی کار سلطان محمد ،نقاش نشان دهنده ی مطربان مجلسی بالباس و صورتك يا بزک بوزینه (آغاز قرن دهم هجری) 
 است که اینها در اعصار پیش به تدریج پیدا شده و زندگی طولانی خود را بدون تحولی اساسی ادامه داده یا تکامل را به کندی گذرانده اند . «اشارات ادبی مبدء این نمایش [تماشا ] یا شبیه آنرا تا حدود هزار سال عقب میبرد ، اما از سادگی تقلید و تکرار طبیعت که در آنست مسلم میشود که از این بسیار قدیمتر است نقش کولیهای دوره گرد را در به وجود آوردن یا منتشر ساختن اینگونه نمایشهای كوچك نميتوان فراموش کرد . کولیها طی در بدری جاودانه شان از هر جا که گذشتند رسوبی از ذوق بازیگری خود بجا گذاشتند، و مردم هر محل این ذوق را بر حسب روحیه ی خود تغییر شکل دادند یا تکمیل کردند و نگه داشتند . در بیشتر شهرها میراث بر این ذوق اقلیت یهود بود، که چون مذهب راه را بر غیر مسلمان نبسته بود میتوانست نمایش بدهد. بیشتر مطربان دوره گرد کولی ، و مطربان محلی و مجلسی یهودیان و کولیان حومه نشین بوده اند مطربان مجلسی به درخواست دولتمندان به مجلسهای سرور ایشان میرفتند و در برابر صله و انعام بازیهای مسخره و رقص و موسیقی شادی آور و هجو آمیزی با لباس و بزك چشم گیر به پا میکردند . میدانیم که در قرن پنجم هجرى دريك مجلس بزم امیر مسعود غزنوی فرمود که مطربان ومسخرگان را سی هزار درم دادند. برخی از این د مسخره چی » ها چنان در کار خود لودگی و ظرافت و چیره دستی داشتند که مورد حمایت امرا واقع میشدند و پایشان به دربارها باز میشد و «مسخره» يا «طلحك» یا «ندیم» خاص میشدند. چیزی را که مردم در  
 بخشی از يك نقاشی قرن دهم ، نشان دهنده ی مطربان دوره گرد با پوشش و صورتك بز . 
 است، و نیز از کریم شیره ای مسخره ی ناصرالدین شاه قاجار نیمه ی دوم قرن سیزده). سرجان ما لکم گوید یکی از اجزای لاينفك اسباب سلطنت شخصی است که کارش مسخرگی است» و پس از نقل داستانی از مسخره ی کریم خان زند گوید « این رسم مسخره نگاه داشتن که در ایرانست با کمی اختلاف در چند قرن قبل در جمیع در بارهای فرنگستان بوده است » ) تاریخ ایران - ج - ۲ - ترجمه ی میرزا حیرت ، ناشر کتابفروشی سعدی ص ١٩٦ ) مسخره بیشتر دوست میداشتند مایه ی انتقادی او بود . زیرا مسخره در قالب طنز وهزل انتقادهائی از طبقه ی بالا میکرده است و استقبال مردم از مسخره بیشتر به خاطر آن بود که او را زبان خود میدیدند. از طرف دیگر بنا به قرائنی که از رفتار مسخرگان درباری با اشراف داریم معلوم میشود که سیاست شاهان ایجاب میکرده است که بگذارند اینان صراحت و بی پروائی خود را حفظ کنند ، وحتی به نظر میرسد صحنه سازیهایی که طی آنها مسخره درباریان با نفوذ را بیش از حد ریشخند میکرده یا به طور غیر مستقیم نادرستیهایشان را آشکار میساخته به تحريك شخص شاه بوده است ، تا از این راه معایب اطرافیانش را گوشزد کند یا حدودشان را به آنها یادآور شود . 
 به هر حال مطربان و مسخره چیها به حیات خود ادامه میدادند میدانیم که لااقل در قرن هشتم بازیگران مجلسی در شهرهای مهم جای معینی داشته اند و مردم مرفه هرجا عروسیی یا سماعی یا جمعیتی بود چنگیان و مسخرگان را آنجا طلب میکردند در يك نقاشی مربوط به آغاز قرن دهم هجری از سلطان محمد نقاش که در آن مجلس عیشی ترسیم شده عده ای از این مطربان را میبینیم که پوشش سه تن از آنها پوست حیوانات است و بزك يا صورتك بوزينه دارند . چیزی شبیه همین حال در نقاشی دیگری از اواخر این قرن متعلق به نقاشی گمنام تکرار شده است در چندتائی از نقاشیهای قبل و بعد این قرن که مجالس عیش ، و در میان بازیگران را تصویر کرده اند در گوشه ای یک سیاه زنگی دیده میشود که نوکر صاحب مجلس است. آیا همین سیاه نیست که بعدها خود يك شخص بازی نمایش شده و در این حال ؛ هم نوکر بودن خود را حفظ کرده ، هم روحیه ی مسخره گی را که از مسخره ی مجلس آموخته ، و هم بیاد تحقیری است که در این مجالس متوجه خود میدیده ؟ چند نقاشی دیگر این حد فاصل را نشان میدهند. از جمله در يك نقاشی کار د بهزاد» جزء کتاب « مرقع گلشن » ) اواخر قرن نهم ) که باغ سلطان حسین 
 رو مسخر گی پیشه کن و مطربی آموز - تا داد خود از کهتر و مهتر بستانی بایقرا را نمایش میدهد دو «سیاه جزء مطر بها و در حال رقص تصویر شده اند. 
 طرحی از يك نقاشی کتاب جامع التواريخ ، کار نقاشی «مسکین» نام ( قرنهای ده و یازده ) القاء کننده ی اندیشه ی سکو، صحنه ی گرد و صحنه ی یکطرفه. 
 تكرار يك تركيب در نقاشی اینگونه مجلسهای بزم ما را متوجه میکند . که شاید فکر به کار گرفتن صحنه ی گرد و حتی صحنه ی یکطرفه وسکو از تکرار چنین مجلس هائی ناشی شده یا تلقین و تثبیت شده است در این نقاشیها دسته ی بازیگران جلوی تختگاه امیر و گاه رو به او بازی میکرده اند ( صحنه ی يكطرفه ) ، و اهل مجلس برای تماشا گرداگرد تالار می نشسته اند و جای بازیگران وسط تالار و جهت ایشان گاهی هم همه جانبه بوده است(صحنه ی گرد). چیزی که همیشه جلب نظر میکرد شخص امیر بود که بر تختگاه خود نشسته بود و از همه جای تالار دیده میشد ) اندیشه ی تختگاه یا سکو ) ، بگذریم از اینکه حتی تماشاى مجلسهای سماع درویشان یا ورزشهای دسته جمعی و نمایشی زورخانه هم همیشه صحنه ی گرد را به ذهن القاء می کند . 
 به واسطه ی ممنوعیتها در دسته های مطرب اغلب پسران جوان رقصهای زنانه را اجرا میکرده اند . ولی میدانیم که حمایت اشراف از دسته ای معتبر برای آن دسته به منزله ی جواز کسب بوده است ، و برخی از اینگونه دسته ها با خود زنان رقاص (اغلب غیر مسلمان) داشته اند . رقصها بی پایه و مایه نبوده است، بلکه به ظاهر در همان قرنهای اولیه دارای اصول و قواعدی شد که هرگز بر کاغذ نیامد ، اما در سینه ها حفظ شد و نسل به نسل حاکم بر رقص های داستان دار و غیر داستانی دسته ها شد . مولف «قابوسنامه » ( اواخر قرن پنجم) یکجا از شروط و آئین مطربی سخن میگوید، و مطربان امروزی میگویند که نام و نشانهای رقص و آوازهای مجلسی در دوره ی صفویه طومار شده بوده است ولی امروزه این طومار در دست نیست ، نیز میگویند که در آن زمان هر رقاص بازیگر مدتها تحت تعلیم قرار میگرفت تا مطرب مجلسی شود. این گفته بعید نیست ، ووصف های تعجب آمیزی که سیاحانی مثل « شاردن رقصهای دقیق عهد صفویه کرده اند شاهدی بر این مدعاست . «شاردن» در حدود سال ١٠٥٢ شمسی نمایش رقصی تند و بی پروائی درسه مجلس از يك دسته ى مختلط زن و مرد در اصفهان دیده است که آنرا یادداشت کرده و خلاصه اش اینست در مجلس اول زن جوانی بازی را شروع میکرد، با رقصها و حالاتی که توصیف کننده ی عشق و درجات شور و شوق آن بود و با معاشقه ی عاشق ومعشوق ادامه مییافت . در مجلس دوم گروه رقاصان و نوازندگان دو دسته میشدند ؛ یکی اصرار والحاح عاشق را مجسم میکرد و یکی نفی وانكار معشوق متکبررا. مجلس سوم حاکی از توافق و به هم رسیدن عشاق بود ۳. نمایش رقصهای داستان دار بی گفتار و یا همراه با آوازهای مکالمه ای ، پیش پرده ها پی به صورت مناظره های مضحک آوازی ولال بازیهای خنده آور در خلال برنامه های دسته های مطرب مقدمه ی غلبه و نضج يافتن تدریجی عنصر داستانی در رشته ای از رقصها شد. تقریباً در عهد صفویه دو نوع بازی در کنار هم پیش میرفت ؛ داستانی که بهانه ی رقص و آواز بود ، و رقص و آوازی که بهانه ی داستان . و کمی بعد نمایشهای خنده آوری که توسط چند «تقلید چی» بازی میشد با عنوان « تقلید» و «مضحکه ۲ از رقص و آواز جدا شد ولی همیشه این تمایل به رقص و آواز را نگه داشت، و همین بود که بزودی مراحل دیگر خود را طی کرد تا چندی بعد به صورت نمایش « تخت حوضی» در آمد . 
 گرچه این بخش واسطه را تا آنجا که میشد به اختصار برگزار کردیم - ولی شايد يك مطالعه ی دامنه دار تطبیقی در باره ی اینگونه نمایشها و نظایر ناشناخته اش ـ که شاید کم نیست - بتواند راهی باشد براى يك پژوهنده ی مسائل مردم شناسی یا جامعه شناسی ، که دلایل ایجاد يك هنر عقده دار را در شرایط زیستن و روال اندیشیدن توده ی مردم این آب و خاک کشف کند . از نظر نمایش ایران اهمیت دیگر این بازیگران دوره گرد و نمایشگران منفرد ، این جشنهای حامل مایه های نمایش و دسته های عزاداری در آنست که واسطه ها و ریشه های پیدایش نمایشهای جدی تر بعدی شدند ، ووجود و کمال نمایشهای شادی آوری چون «تخت حوضی و همچنین درخشش و اعتبار «تعزیه» مرهون وجود آنهاست 
 اينك چون شرح نمایشهای مستقل پس از اسلامی تفصیل بیشتری دارد، هر يك را در بخشی جداگانه طرح میکنیم. با نقالی شروع میکنیم که قدیمی ترین و ساده ترین شکل از این میانه است نقالی نقالی عبارتست از نقل يك واقعه یا قصه ، به شعر یا به نثر، با حرکات و حالات و بیان مناسب در برابر جمع . نقالی از آن جهت که قصد القاء اندیشه ی خاصی را با توسل به استدلال ندارد ، و تکیه ی آن بیشتر بر احساسات تماشاگران است تا منطق ایشان ، نیز از آنرو که موضوع آن داستانها و قهرمانان بزرگ شده ی فوق طبیعی هستند ، و یا قصد واقع بینی صرف را ندارد ، با خطا به متفاوت است. منظور از نقالی سرگرم کردن و برانگیختن هیجانها وعواطف شنوندگان و بینندگان است به وسیله ی حکایت جذاب ، لطف بیان ، تسلط روحی برجمع، وحركات وحالات القاء کننده و نمایشی نقال، به آن حد که بیننده او را هر دم به جای یکی از قهرمانان داستان ببیند ، و به عبارت دیگر بتواند به تنهائی بازیگر همه ی اشخاص بازی باشد 
 گمان میرود که واقعه خوانی پیش از اسلام ایران قصه سرائی موزونی همراه با يك ساز به اغلب احتمال (چنگ بوده است و واقعه خوان به مناسبت میزانهای متفاوتی از گفتار به آواز و از آواز به گفتار را دنبال میکرده است. مسیر اینگونه نقالی آوازی را که بیشتر به قوالی تعبیر میشود چه در موسیقی و چه در روایات مربوط به پیش از اسلام میتوان دنبال کرد همین «قوالی» چون به قرنهای اولیه ی اسلامی رسید شاید به دلیل محدود شدن و حتی گاه ممنوع شدن موسیقی ، همراهی ساز را از دست داد و از آن تنها نقل واقعه باقی ماند ؛ پس واقعه خوانان برای جبران این کمبود به جهت دیگری روی کردند که آن تقویت واقعه خوانی بود با تکیه بر بازیگری . بدین ترتیب «نقالی» دوره ی اسلامی نخستین تحول را برای حفظ و ادامه ی خود طی کرد . 
 اينك در اولین سده های اسلامی ، نقالی با شکل تازه اش ( جز از چند بازی خرد و محدود دیگر تنها شکل بازیگری بود که هیچ دلیلی برای ممنوع کردنش وجود نداشت و شاید به علت همین تنها شکل بودنش تقریباً همه ی ذوقهای نمایشگری وقت به آن متوجه شد و در آن تجسم یافت و بارور شد، چنانکه بزودی نقالی توسعه یافت و تقسیم بندیها و شعبه های دیگری با قراردادهای خاص پیدا کرد . 
 در سه قرن اول هجری که احوالش چندان روشن نیست يك چيز بود كه میتوانست از طرفی حمایت و توجه ایرانیان و از طرف دیگر مخالفت مذهبیان عرب را به سوی نقالی جلب کند ، و آن اینکه قصه های نقالان کم و بیش مربوط به پیش از اسلام و یاد آور آن روزگار بود؛ و تصور میرود که نمایندگان حکومت مرکزی اسلامی نتوانستند در برابر تمایل اکثریت ایرانیان از کار نقالان جلوگیری کنند . به هر حال اولین مدرك ما از نقالی اسلامی متعلق به قرن سوم هجری است : « ابن قتیبه در عیون الاخبار، جلد چهارم صفحه ۹۱ چنین گوید : عن علی بن هشام قال ، كان عندنا بمرو قاص يقص فيبكينا ، ثم يخرج بعد ذلك طنبوراً صغيراً من كمه فيضرب به ويغنى ويقول : اپا این تیمار باید اندکی شاديه . معناه : ينبغى مع هذا الغم قليل فرح . از این عبارت متن و روایت ابن قتیبه و اسناد دیگری که در دست داریم معلوم میشود که از قدیم سنتی بوده است که پای نقل و شنیدن داستان از مردم گریه میگرفته اند و این اشگریزی را ثواب میدانسته اند . منتها نقال مروی بعد از گرفتن اشك طنبورى میزده و شعری میخوانده و معتقد بوده است که : با این غم و تیمار باید اندکی شادی کرد ، ۱ . اضافه باید کرد که ابن قتیبه ی دینوری نویسنده ی شرح بالا بین سالهای ۲۱۳ تا ۲۷۶ هجری میزیسته است و گفته ی او یکی از دلائلی است که وجود نقالی را در اواسط قرن سوم تأیید میکند ، و این آغاز همان دوره است که کسانی برای مبارزه با نفوذ عرب نقل و روایت داستانهای ملی و اندیشه ی بزرگداشت گذشتگان را رواج میدادند تا مردم را نسبت به حکومتهای از نژاد بیگانه بدبین کنند و کردند ، وكمى بعد حكومتها مجبور شدند برای تحکیم مبانی حاکمیتشان سلسله انسابی برای خود ترتیب دهند و نسب خود را به شاهان و پهلوانان و نامداران قدیم ایران برسانند . می بینیم که نقالان در این مبارزه سهیم بوده اند . و میدانیم که مردم عالم توسط کتاب از داستانهای باستان خبر می یافتند ، و عوام باشنیدن نقلهای نقالان . توجه عمومی به هنر نقالان ، شاعران را واداشت تا جز خنیاگران ۲ ) که در مجلس ها قوالی هم میکردند و «قول» های شاعران را باساز و آواز میخواندند ) از برخی نقالان هم برای منتشر کردن شعرهای خود یاری بخواهند . نامهای چندتن از اینگونه نقالان که «راوی» نامیده میشدند مانده است. رودکی به دوتن از روایان خود بنامهای «مخ» و «راذل» اشاره میکند نیز نظامی عروضی از راوی فردوسی نام میبرد : « نساخ او علی دیلم بود و راوی بودلف ، ۳ ، که اگر چنین باشد بودلف نخستین شاهنامه خوان تاریخ شاهنامه خوانی بوده است . تاریخ گزاران خبر میدهند که در این دوره هنوز مردمانی وجود داشته اند از بازماندگان خاندانهای ایرانی اصیل ، که سینه به سینه حافظ و راوی افسانه ها و سنن باستان بوده اند و «دهقان» خوانده میشدند ، و تعدادی  
 از کتب افسانه ای ایران از روی نقلهای آنان جمع آوری شده است . از جمله در سال ٣٦٤ هجری برای تألیف شاهنامه ی نثر ، امیر منصور عبدالرزاق فرمود که وزیرش : « ابومنصور المعمري بفرمان او نامه کرد و کس فرستاد بشهرهای خراسان و هشیاران از آنجا بیاورد چون : سیاح پسر خراسانی از هری ، و چون یزدان داد پسر شاهپور از سیستان و چون ماهوی خورشید پسر بهرام از نشابور ، و چون شادان پسر برزین از طوس . و هر چهارشان گرد کرد و بنشاند به فراز آوردن این نامه های شاهان و کارنامه هاشان . . » ۱ 
 فردوسی هم که شاعر دقیق وامینی بوده است در شاهنامه پایان تصنیف ٤٠٠ هجری بارها اشاره میکند که بسیاری از داستانهایش را از گفته های دهقانان بدست آورده است و از چندتن به صراحت نام میبرد چون : دهقان چاچ در بخش اشکانیان آزادسر و در آغاز بخش کشتن رستم شادان برزین (آغاز بخش ترجمه ی کلیله دمنه ، بهرام در پایان داستان رستم و سهراب) ، ماخ مرزبان هری در ابتدای داستان هرمز، شاهو یا شاهوی آغاز داستان گو وطلحند و پیدایش شطرنج) . بهر حال محققان نامهای سه تن از اینها را با نامهای سه تن از چهار مؤلف شاهنامه ی ابومنصوری تطبیق داده اند ، بدین قرار : ماخ = سیاح پسر خراسانی ، شاهوی پیر 
 = ماهوی خورشید ، نام شادان برزین هم که بدون تصحیف آمده است و گفته اند که فردوسی به واسطه ی شاهنامه ی ابومنصوری از اینها نقل قول میکرده که اگر هم چنین باشد باز فردوسی وجود این راویان را تأیید کرده است . 
 دهقانان به ظن قوی همچنان تا دوره ی مغولها وجود داشته اند، و اینکه همه جا نام راوی یادهقان با عنوان خداوندان کتب و غیر آن همراه است ظاهراً این امر را اثبات میکند که نقل و روایت کاری بلند پایه بوده است . بهرصورت اسدی طوسی در گرشاسبنامه و نظامی گنجوی در لیلی و مجنون، خسرو و شیرین، اسکندر نامه و فخرالدین اسعد گرگانی (درویس و رامین) چند بار می گویند که داستان خود را از دهقانان و راویان گرفته اند 
 در قرن پنجم کتاب نثر اسکندر نامه تألیف یافت ، وقایع اضافي وعجيب و شاخه های فرعی و تازه ی آن نشان میدهد که چندین قرن مورد علاقه ی مردم و رایج بین نقالان قصه ها بوده است و ایشان به میل خود مطالب بسیاری بر آن افزوده اند . به گمانی در اسکندر نامه قطعه ای هست راجع به نقل کتاب: 
 ه امید آن دارم که گناهان ما را کفارت آن باشد که چون ما از این جهان بیرون شویم و اسکندرنامه بماند و بخوانند [ نقالان؟] و از اين احوال مايك بنده خدای بشنود [ شنوندگان نقل؟ ] و آب در چشم آورد و دل او خوش شود ... 
 در سال ٥٨٥ هجرى « سمك عيار ، از روی نقلها و روايات يك نقال به . نام صدقة بن أبي القاسم شيرازى ٢ جمع آوری و ثبت شد در بخشی از این کتاب جمع شده، حتی مزد خواستن نقالان از مردم آمده است: «عالم افروز گفت ای زن بگو آخر تاتو کیستی؟ سمن رخ گفت : خواهی کی بگویم تا من کیستم بگوی تا این جماعت هزار دینار زرخراجی به جمع کننده ی این کتاب دهندکی بسیار غصه کشیده و روزگار ضایع کرده تا این قصه را بهم آورده است . من گفتم : آنچ در همت من بود بلی. اگر ندارند و نمیتوان دادن به همت خویش بدهند. کم از پنج دینار ندهند ...» له 
 قرائن نشان میدهد که از اواسط قرن پنجم ، با از میان رفتن تدریجی مصادیق حماسه ها و نقلهای حماسی یعنی نژاد پرستی و تفاخر ایرانیان به مفاخر نژادی در برابر عرب پایان یافتن مبارزات و جنبشهای سیاسی ، و نیز غلبه ی تعصب های مذهبی غلبه ی عنصر ترك ، واختلاط نژادهای فارسی وترك وتازی، كم كم حماسه ها و نقلهای مذهبی دچار نوعی انحراف شد و در راه خود به حماسه های شبه تاریخی و شبه حماسه های مذهبی رسید . گرچه جنبشهای آزادیخواهی مقدس است ولی گفتنی است که تلقین کنندگان شکوه موهومی عتیق خاندانهای قدرتمندی بودند که در نظام جدید امتیازات طبقاتی خود را از دست داده بودند . ایشان گرچه ظاهراً با دفاع از سنن و نوامیس باستانی که نقالان ندانسته از مهمترین واسطه های تبلیغاتی آن بین عوام بوده اند پشتیبانی توده را نسبت به فکر تجدید عهد گذشته جلب می کردند ، ولی عملا میخواستند که بارجعت به دوره ی پیش از اسلامی امتیازات و حقوق طبقاتی سابق را بدست بیاورند . بدین ترتیب پس منافع توده در این بازگشت امری فرضی ومشكوك بود ، و شاید همین فاصله بین ایشان و سردمداران بود که سبب میشد هر بار این جنبشها نافرجام بماند . از اواخر قرن پنجم شکست جنبشهائی که حامی اندیشه ی رجعت به روزگار باستان بودند يك نوع بدبيني و واپس زدگی در اغلبی از طبقات پدید آورد که نشانه هایش اندك اندك در آثاری که بجا ماند ظاهر شد ؛ رو کردن به امیدهای صوفیانه و عرفانی در گروهی ، و امید داشتن به دستاویزهای مذهبی از جمله علم کردن مذهب شیعه) در گروه دیگر ، نتیجه ی این شکستهاست . تمایلهای جدید در نقالی بی اثر نبود ؛ از اواسط قرن ششم کمابیش روحیه ی عرفانی عامیانه ای در نقالان و کارشان بروز کرد ، و از سوی دیگر رشته ای از نقالی وسیله ی تبلیغات مذهبی شد  
  یکی از طرفی که شیعه پس از کسب قوت برای نشر مذهب خود انتخاب کرده بودند استفاده از مناقب خوانان یا مناقبیان» بود . مناقبيان ظاهراً از دوره ی آل بویه در عراق وجود داشتند . زیرا درست در آغاز دوره ی سلجوقی که شیعه در نهایت ضعف بسر میبردند ، مناقبیان در طبرستان و بعضی نواحی عراق سرگرم کار بودند . مهمترین مأخذی که ما را از وجود مناقبیان و نحوه ی کار آنان آگاه میکند ، كتاب « بعض مثالب النواصب فی نقض بعض - فضائح الروافض ، است . بنابر اطلاعاتی که از این کتاب بر میآید ، مناقب خوانان قصیده های رافضیان را که در مدح علی یا سایر ائمه اطهار بود ، در کوی و برزن و بازار میخواندند و در آنها گاهی به دسته یی از صحابه که غاصبان حق شمرده میشدند تعريضاتی وجود داشت مغازی علی علیه السلام و داستان پهلوانیها و جنگاوریهای وی که گاه صورت حماسه های مذهبی داشت نیز خوانده ... میشد ، مانند اینکه : « علی را بفرمان خدای تعالی در منجنیق نهادند و به ذات السلاسل انداختند و بتنهائی آن قلعه را که پنج هزار تیغ زن اندرو بود بستد. و علی در خیبر به يك دست بر کند که به صد مرد از جای نجنبیدی ، و به دست میداشت تا لشکر رسول بدان گذر میکرد برگرد این مناقبیان حلقه هائی از شیعه و گاه مردم دیگر تشکیل میشد ، و در هر دیار که شیعیان بودند محله های معینی برای این کار اختصاص می یافت ... مناقب خوانان اشعار را از شاعران شیعه مذهب که یکی از مشاهیر آنان در قرن ششم قوامی رازی است ، انتخاب میکردند اهل سنت هم در برابر شیعیان بیکار ننشسته و آنان هم دسته یی دیگر را به نام «فضائل خوان» یا «فضائلی» تربیت کرده بودند. فضائل خوانان هم در بازارها فضائل بوبكر وعمرو دشنامهای رافضیان وذكر اصول جبر وتشبيه و امثال آنها را به شعر میخواندند و مسلماً در این کار از شیعه پیروی میکرده و و میخواسته اند اثر تبلیغات آنان را بدین نحو ضعیف سازند ، و به قول شیعه در برابر مغازی علی علیه السلام آنان کسانی را بر آن داشتند «تا مغازیهای به دروغ وحكايات بی اصل وضع کردند در حق رستم و سرخاب واسفنديار وكاوس و زال وغير ايشان و خوانندگان این ترهات را در اسواق بلاد ممکن کردند تا میخوانند، که رد باشد برشجاعت وفضل امير المؤمنين وهنوز این بدعت باقی است که به اتفاق امت محمد مصطفی مدح گبرکان خواندن بدعت وضلالت است » (کتاب بعض مثالب ص ٣٤ و ٣٥) و گویا علمای شیعه فراموش کرده بودند که بزرگترین شاعر شیعی که خود به وجود او مباهات میکرده اند آن سخنان را که ایشان ترهات مینامیده اند به نظم بلیغ کشیده بود و او فردوسی طوسی شاعر نام آور ایران است . حقیقیت امر آنست که ایرانیان قرن ششم مانند قرون قبل وبعد هنوز داستانهای کهن را به صورت نقل روایت میکرده اند ولی شیعه به سبب بعضی اخبار از شنیدن آنها اکراه داشته و مغازی بنی هاشم را بر آنها ترجیح میداده اند و حماسه های دینی شیعه از همین راه فراهم آمده است .  
 جالبترين قسمت آنچه در فوق ذکر شد آنست که بالاخره برای نقل و روایت (اینجا نقل تبلیغاتی) جاهای خاص در نظر گرفته شد ، و مردم میدانستند که در فلان جای مناقب حضرت علی را میخوانند یا در فلان جای دیگر فضائل سه خلیفه را . احتمال میرود که فضایل خوان یا مناقب خوان در آن محل خاص بر بالای بلندی پاسکوئی قرار میگرفته تا بتواند تسلط بیشتری بر جمعیت داشته باشد ، و یا به پیروی از اصل طبیعی، مرکزی برای حلقه ی جمعیت بوجود آورد. نامهای بعضی از مناقب خوانان مانده است . چون نام «ابوطالب شیعی مناقبی» که دختر ملکشاه سلجوقی او را زبان برید .بگذریم. مناقب خوانی بعدها هم که علت این کار از میان رفت به صورت حاشیه ای بر نقالی یا در کارهای معرکه گیران باقی ماند ؛ هنوز هم در معرکه ها و غیره مدتی از برنامه ی معرکه گیر یا نقال را خواندن مناقب ابو الفضل يا حضرت علی وغیره می گیرد . 
 گمان میرود که هنگام برقراری مغولها در اینجا نقالی و قصه گوئی وارد در يك مرحله ی قطعی دگرگونی به سوی افسانه های شبه حماسی و مذهبی شد. چندین کتاب نقل از این قبیل که در روزگار صفویه بعد از آن جمع شده ظاهراً مقدمات پیدایش و تکامل خود را در عهد مغولها طی میکرده است . به هر حال از این دوره يك سند هجو آمیز به دست داریم از عبید زاکانی(هشتمین قرن هجری) که در آن از قصه گویان هم نام میبرد دیگر اینکه عصار شاعر (هشتمین قرن هجری) داستان ( مهر و مشتری ، را بنا به گفته ی خود از روی روایات قصه گویان و نقالان به شعر آورده است . نیز بیت هایی هست از چند شاعر - به ویژه حافظ که در آنها به قصه گوئی در شب و خفتن پای افسانه اشاره شده است . اما در عصر صفویه که دوران آرامشی نسبی بود و تمرکز حکومت و توسعه ی چند شهر نقالی رواجی فوق العاده پیدا کرد و به تدریج شعبه های تازه ئی در آن ایجاد شد . « شاردن - Chardin » که شش بار به ایران سفر کرد در سیاحتنامه ی خود گوید: «میدان تبریز بزرگترین میدانهای عالم است که من دیده ام... همه روزه شامگاهان این میدان انباشته از عامه ی مردم است که برای تفریح و تماشای نمایشهائی که آنجا نشان داده میشود جمع میآیند . تفریحات میدان عبارتست از : نمایشهای شعبده بازان و بند بازان و مسخرگان ولودگان و خواندن اشعار و سرودن داستانها ... و جای دیگر میگوید : « در مشرق زمین اوقات مهمان به قرائت کتب یا شنیدن و نقل حکایت و شعر ، و به شنیدن آواز دلنشین ورسای شاهنامه خوانان که کارهای پادشاهان باستانی ایران را طی داستانهای منظوم ترنم میکنند می گذرد ... 
 نقالی در يك قهوه خانه . قهوه خانه ها نمایشخانه های نقالی از عهد صفویه تا اواخر قاجاریه از نظر ظاهر و رونق کار تفاوت چندانی نکرد . طرح از نویسنده ] 
 د... در عهد شاه عباس در بیشتر شهرهای بزرگ ایران ، مخصوصاً در قزوین و اصفهان قهوه خانه های متعدد دایر شده بود . طبقات مختلف مردم برای گذرانیدن وقت و دیدار دوستان و سرگرم ساختن خود به بازیهای مختلف یا مناظرات شاعرانه ، و شنیدن اشعار شاهنامه و حکایات و قصص ، و تماشای رقصهای گوناگون و بازی و تفریحات دیگر به آنجا میرفتند ... شاهنامه خوانی کار آسانی نبود و شاهنامه خوانان غالباً شاعر و ادیب بودند . شاه عباس خود به شاهنامه ی فردوسی علاقه ی بسیار داشت و در مجلس او شاعران سخن شناس و خوش آهنگ شاهنامه میخواندند . از شاهنامه خوانان او یکی « عبدالرزاق قزوینی» خوش نویس بود که سالی سیصد تومان حقوق می گرفت ... قصه گوئی و نقالی و مدح حضرت علی و گفتارهای دینی هم در قهوه خانه مرسوم بوده است. شعرا و مداحان و نقالان در میان مجلس بالای منبر یا چهارپایه ای می ایستادند و شعر می خواندند ، یا نقل می گفتند ، و عصائی را که در دست داشتند ، به وضع خاصی حرکت میدادند .  
  عده ای از این نقالان و شاهنامه خوانان دوره ی صفوی را برخی نویسندگان مانند میرزا محمد طاهر نصر آبادى واسكندر بيك تركمان در کتابهاشان نام برده اند و تا حدی معرفی کرده اند : « ملامومن ـ مشهور به یکه سوار ، گویا اصلش از کاشان است، غرابتی در اوضاع واطوار داشت ، چنانچه قبای باسمه ای میپوشید و حاشیه به رنگ مختلف قرار میداد و طوماری بسرزده به قهوه خانه میآمد و شاهنامه میخواند. کمال صلاح وقید داشت . آنچه از شاهنامه خوانی بهم میرساند ، بعد از وضع اخراجات باقی را به درویشان میداد ...  
  ملا بیخودی جنا بدی [ گنابادی] ـ شاهنامه خوان بالادستی بود. چنانچه در مجلس شاه عباس ماضی خواند ، شاه را خوش آمد ؛ چهل تومان مواجب او تعیین شد . به خدمت شاه عباس عرض نمود که من در دیدن ، دیدار خود را محافظت نمیتوانم کرد ، آخر مرا کشته میباید شد . پادشاه را خوش آمده او را معاف داشت ... حسينا صبوحی تخلص ، از ولایت خوانسار است . در اوایل حال در لباس درویشان ترك بند بی برگی بسته به سیاحت مشغول شد، به ولایت تبریز گذارش افتاد... در فن موسیقی کمال ربط داشت. در ساز چهار تار استاد بود. 
 قصه ی حمزه و شاهنامه را هم خوب میخواند در سنه ی ۱۰۷۸ فوت شد 
 مقیمای زرکش – آنهم رشتی است. در فن عروض آگاهست. شعر قدما - را خوب میفهمد، در ابتدا به کسب پدر خود که شاهنامه خوانی است مشغول بوده ، آخر الامر بنا بر همت از آن کار دست کشیده بزرکشی مشغول است 
 میرزا محمد فارس تخلص گویا اصل ایشان از بوانات است، سه برادر - بودند از مخصوصان ميرزا ملك مشرقي بعد از فوت ميرزا ملك ، ميرزا محمد در قهوه خانه قصه ی حمزه میخواند 
 مير ظهير - حسب التقرير او از سادات سماکی استر آباد است . مدتی در مدرسه تحصیل میکرد ، شیره ی کیف بسیار میخورد و در کمال عسرت بود، در کو کنار خانه ها قصه خوانی میکرد ... 
 اسكندر بيك تركمان منشی شاه عباس در کتابش عالم آرای عباسی (تألیف حدود ۱۰۲۵ ه . ق ) از چند نفر به این ترتیب یاد می کند : « از طبقه ی قصه خوانان و شاهنامه خوانان و امثال ذلك جمعی بودند ، اما بدین دوسه نفر مشهور ختم رفت 
 مولانا حیدر قصه خوان بی بدل زمان در آن عصر نظیر و عدیل نداشت. - مولانا محمد خورشید اصفهانی نیر قصه خوان خوب بود ، اما ارباب - تمیز مولانا حیدر را رجحان میدادند مولانا فتحی - برادرش ، شاهنامه خوان بیمثل بود ، شعله ی آوازش بی تکلف و اغراق يك فرسخ زبانه میکشید در نهایت پيچيدگي و نمك تحرير. مجملا این شیوه را به سرحد کمال رسانیده بود ....  
  اسكندر بيك مؤلف كمى پيشتر از این به کاری نامشخص با عنوان ه گویندگی اشاره کرده است. بر اساس قرائن حدس میزنیم که مقصودش همان قصه گویی است : «حافظ جلاحل گویندگی و خوانندگی را جمع کرده ، در هر دو شیوه مرتبه ی کمال داشت و الحق آنوقت بر سایر این طبقه رجحان داشت. در زمان اسمعیل میرزا چالچی باشی شد و ... در زمان فرخنده ی حضرت اعلی قرب ومنزلت تمام یافت در دارالسلطنه ی قزوین آهنگ آخرت ساز داد خوانندگی مخصوص اهل خراسان و گویندگی مخصوص اهل عراق است، ...  
  عهد صفويه شامل يك دوره روی آوری گروهی از مردم و از جمله چند تن از شاعران نقال به هند و بازگشت ایشان از آنجاست و به احتمال اینگونه نقالی داستانهای ایرانی در هندوستان نیز شایع شده بود . به هر جهت در فرهنگ آنندراج ذیل «سوگندنامه به نام «میرهاشم قصه خوان» اشاره شده است.  
  در روزگار صفویان چند کتاب از جمله « اسكندر ذوالقرنين» باز هم مستقیماً از بیان راویان جمع و ثبت شد. «قصه های این کتاب مبتنی بر اسکندرنامه ی نثر قرن پنجم است ولی تفصیلاتی را که در آن کتاب نیست بر این افزوده اند ۳ و در آن بارها با جمله هایی نظیر « گلدسته بندان ریاض سخندانی و گل چینان بوستان نکته دانی بدینگونه آورده اند به راویان و نقالان و احتمالا به کتابهای پیشین اشاره کرده اند . و باز کتابهای دیگر مذهبی پهلوانی و حماسه های دینی مثل رموز حمزه» و «حسین کرد شبستری به وجود آمد که هم پیش از آن به صورت نقل بود و هم بعد از آن نقل میشد . همچنین در این دوره به تدریج انواع نقالی های رسمی مذهبی مانند : حمله خوانی ، روضه خوانی ، پرده داری ،  
 صورت خواني و نيز يك نوع مبارزه و مناظره ای که شکل تحول یافته ی مقابله های مناقب خوانان و فضایل خوانان بود با نام سخنوری پیدا شد  
 «حمله خوانی» عبارت بود از نقل قسمتهائی یا وقایع مختلفی از کتاب حمله ی حیدری، تصنیف میرزا محمد رفیع باذل ( مرگ ١١٢٤ھ ق) شاعر ایرانی مهاجر به هند . این کتاب که بر اثر مرگ ناظم آن ناتمام ماند در ۱۱۳۵ توسط میرزا ابوطالب میرفندرسکی به پایان رسید . موضوع حمله ی حیدری عبارت بود از زندگی پیامبر و حضرت علی و جنگهای ایشان ، تا ضربت خوردن و پایان زندگی حضرت علی .  
 روضه خوانی يك شكل ديگر از نقالی مذهبی است ، و آن عبارتست از داستانها وحوادث بیشتر مربوط به وقعه ی طف و ماجرای کربلا که توسط روضه خوان روی منبر و در برابر جمع بیان میشود . روضه خوانی که شاید از عهد صفویه یا پیش از آن به صورت تازه ی خود درآمد گمان میرود که در اصل دنباله ی مناقب خوانی بوده باشد . این رسم ممکن است در هر موقع سال به مناسبتی بر پا شود ولی به ویژه در ده روز اول محرم نقش معتبرتری می یابد. د گفته شده است که نام روضه خوانی از یکی از نخستین و بهترین کتابهای در این باب یعنی «روضة الشهدا» اثر حسين واعظ کاشفی قرن نهم و دهم هجری] گرفته شده است و خواندن این کتاب روضه خوانی گفته میشده، ولی این عنوان بعدها بر خواندن نظایر آن مثل «طوفان البكاء » و « اسرار الشهاده ، هم نهاده شد سرگرمیهائی نظیر روضه خوانی معمولا در ماه محرم توسط ثروتمندان، نجبا، سیاستمداران و بازرگانان بر پا میشود ، و ایشان چند واقعه خوان حرفه ای و مناسب را که روضه خوان نامیده میشوند گرد می آورند و کم و بیش مهمانی مجللی به دنبال این مراسم میدهند ...  
 معمولا روضه خوانان را به واعظین و ذاکرین تقسیم می کنند و گویند کار اصلی واعظین ارشاد مردم و کار اصلی ذاکرین بیان وقایع وحوادث مذهبی  
 وه ذکر مصیبت بوده است. بنابراین نقالان مورد بحث ما ذاكرين هستند نه واعظين . داشتن آواز خوش و اطلاع از موسیقی پایه ی کار ذاکرین قرار داشت و تسلط ایشان بر موضوعهای مورد نظرشان ، شناختن روحیات تماشاگران و بافتن کلمات به هم برای نقالی مذهبی ایشان شنوندگان و بینندگان بیشتری جمع میکرد از لحاظ ترسیم و تجسم واقعه روضه خوانان چیره دست بوده اند ، ولی چون این نقالی صرفاً جنبه ی مجلسی و مذهبی داشته است در آن به جای بازی و حرکت تکیه ی اصلی بر بیان و کلام بوده است . 
 باید اشاره کرد که در جاهای مختلف ایران و نیز عراق عرب روضه خوانی زنانه هم وجود داشته است که زمان پیدایش آن به درستی روشن نیست ، ولی معلوم است که از اواسط عصر قاجاریه رسمیت داشته است . نامهای تعدادی از روضه خوانان تا به امروز مانده است . و چند کتاب و دفتری هست که میتوان این نامها را در آنها جستجو کرد . 
 واما در مورد «پرده داری» یا «شمایل گردانی باید ابتدا از خود«پرده» یا « شمایل » شروع کرد؛ پرده پارچه ایست که بر آن يك يا چند مجلس از زندگی و حوادث و مصائب خاندان پیغمبر را بارنگهای تیره نقش کرده اند ممکن است نقش روی پرده متعلق به حادثه ی کربلا یا ضمائم آن ( حادثه ی مختار ، يا صحنه های شکنجه و کشتار در بارگاه یزید یا مربوط به معجزات وكرامات ائمه (مثل داستان حضرت علی و جوانمرد قصاب باشد. در تصویرهای پرده ها معمولا به واسطه ی مانع های مذهبی صورت معصومین نشان داده نشده است و تنها هاله ای از نور آنها را مشخص میکند ، وعمق و فواصل در آنها تابع سنت رایج در نقاشیهای ایرانی است . برخی پرده ها فقط دارای جنبه ی تزیینی بود و آنها را به درو دیوارها میآویخته اند. اما پرده ی نقل را که چون طوماری است با رشته ای از نقشهایی که هر يك دنباله ی نقش قبلی است معمولا يك «پرده دار» در گوشه ای یا میدانی میآویخت ، لوله ی طومار را در برابر چشم  
 تصویری از زوال پرده داری در روزگار حال بخشی از يك عکس کار هوشنگ علم ]  
 تماشاگرانی که جمع شده بودند کم کم باز میکرد و حوادث نقش شده را با صدای گیرنده و آهنگ دار و آب و تاب و حواشی ولحن سوگ آور نقل می کرد و در برابر پولی می ستاند پرده داری از جنبه ی نمایشی دارای حالت داستانی تر و سرگرم کننده و عامیانه تری نسبت به روضه خوانی است. این نقل مذهبی همراه با تصاویر در واقع یکی از نمایشی ترین شکلهای نقالی است و شاید بتوان درمیان اشکال عامیانه ی نمایشی مذهب آنرا بلافاصله پیش از تعزیه قرارداد.  
 رشته ای از پرده داری بنام « صورت خوانی » امروزه چندان شناخته نیست ، ولی يك مدرك كوتاه و نسبتاً دقیق صورت خوانی و یکی از صورت - خوانان را چنین معرفی میکند : « ـ آنکه در بازارها نشسته صورتهای ملائکه و بنی آدم و معامله ی ایشان در روز قیامت با هم از عذاب و ثواب چون صورتهای پهلوانان و دیوان و جز آن به مردم بازگوید و بنماید و از هر يك چيزي بستاند. قمی اوحدی در تذکره ی خود در احوال علی صورت خوان نوشته که علی صورت خوان - صورتی تخلص - مردی زبان آور بود در میدان صفاهان که موطن اوست معرکه گیری کردی و صورت خوانی نمودی و فنون این امور را به غایت خوب دانستی و او را بسیار دیده و داستانها از او شنیده ام ، ۱ 
 اما «سخنوری» را میتوان شکل دیگری از رقابت بین مناقب خوانان و فضایل خوانان دانست ؛ زیرا پس از رسمیت شیعه که طبعاً فضایل خوانی از میان رفت ، آن بازی تنها میتوانست به این صورت تحول یابد . به هر حال بنا بر سنت میگویند که دو برادر درویش بنامهای خلیل و جلیل پایه ی سخنوری را در عهد صفویه نهادند. هدف ایشان بزرگداشت خاندان علی بود و در برابر مخالفتها ، پایه ی این کار با خون هفده کس از هفده صنف آبیاری شد پس از تحولهائی سخنوری به شکلی که میشناسیم در آمد و آن چنانست که در قهوه خانه ها ويا تکیه ها ، دو تن درویش و گاهی به تقلید آنها مردم دیگر) هر يك اشعاري در مدح و ثنای اولیای مذهبی شیعه و رد مذهب سنت میخواندند ، و بین ایشان رقابتی در مدح کردن و تفوق جوئی بریکدیگر بود . بدین ترتیب مبارزه و مشاعره ای به تفصیل در کار بود و تماشاگرانی بسیار و شوقی فراوان . 
 نشانه های اصناف هفده گانه كه هر يك به صورت نمونه ى كوچك ساخته شده بود و در کنار پوستی بدیوار آویخته بود ، همچنین «سردم» وغیره آرایش زمینه ی این صحنه بوده است . تماشائیان گردا گرد نشسته بودند و در میان هر يك از آن دو رقیب سعی داشت که با بحر طویل ها و رجزهای منظومی که به آواز میخواند، حریف را از میدان بدر کند و بنابر رسم او را برهنه کند . چنین مراسمی در شبهای ماه رمضان در قهوه خانه ها ، ودرايام بعد از عاشورا وروضه خوانیهای ماه صفر در برخی تکیه ها از شب تا صبح برگزار میشد. در شهرهائی که همچشمی های محلی وجود داشت در حقیقت رقابت بین دوسخنور تبدیل به رقابت بین دو محله میشد و مشاجره هائی پیش می آورد که منجر به دعوت شورای شهر و محل برای قضاوت میگردید . 
 درویشهای نقال منسوب به سلسله ی عجم که سخنوری خاص مربوط به ایشان بود ) دارای هفت طبقه بودند که از آن میان « نقیب ، رئيس نقالان و سخنوران و دارای سمت نقال باشی دربار بود و دادن اجازه به نقالان و سخنوران واعطای مقامات سلوك نيز با او . نقیب نقابت را به ارث می برد . 
 در کنار روایتها و نقلهای مذهبی بازهم قصه خوانی و شاهنامه خوانی ادامه داشت. سرجان مالکم - Malcolm حدود که یکصد و هشتاد سال پیش در طهران بوده در کتابش تاریخ ایران نخستین چاپ ١٨١٥) بهترین تشریح را از نقل و بازیگری نقال میکند: «از اسباب و اوضاع سلطنت ایران یکی قصه خوانست که آنرا نقال شاه گویند و صاحب این منصب شخصی با خبر از تواریخ و مستحضر از اخبار و اشعار و نوادر و نکات و دقیقه یاب و نکته سنج باید - - - • 
 ایرانیان اسباب تماشا بسیار دارند، لکن به نوعی که تقلید در فرنگستان رسم است ندارند ، مگر قصه خوانان ایشان که به شخص واحد در حین تقریر حكايات ـ مجلسي بالتمام هستند از تبدیل حرکات و تغییر آواز به مقتضای حالت اشخاص مختلفه - در حالت عديده مثل ؛ غضب وحلم وعشق وسرور وغم سلطنت و گدائی امارت و چاکری عاشقی و معشوقی ، فرمان بری و فرمانروائی در يك شخص واحد دیده میشود... «درویش صفر شیرازی از بهترین قصه خوانانی است که محرر اوراق در ایران دیده است . حرفت قصه خوانی در ایران باعث شهرت و مایه ی منفعت است و کسی که در خدمت سلطان به این منصب ممتاز است، همیشه در حضور است و همچنین در اسفار مستلزم رکابست در هزار و هشتصدوده عیسوی [۱۱۸۸ شمسی که محرر اوراق دوباره به ایران رفت ، در عرض راه از اتفاقات حسنه با «ملا آدینه قصه خوان فتحعلی شاه اتفاق ملاقات افتاده آشنا شدیم ، از بهترین رفقای سفر بود . زحمت طول منزل به حکایات و صحبتهای شیرین او فراموش میشد...» سه شکل قرار گرفتن تختگاه پاسکو در قهوه خانه برای نقالی . این نقشه که نشان دهنده ی تختگاه و جای تماشائیان و پیشخو  
 قهوه خانه است میتواند معرف سه گونه صحنه ی قهوه خانه ای باشد : صحنه ی گرد، صحنه ی سه طرفه و صحنه ی دو طرفه . همین صحنه ها به اضافه  
 صحنه ی یکطرفه در قهوه خانه های عهد قاجاریه به بعد برای «بقال بازی» و «تقلید» به کار رفت . چندین سیاح دیگر نیز در یادداشتهای خود از نقالان و شاهنامه خوانان به عنوان بازیگرانی چیره دست یاد کرده اند و ما از شرح گفته های مکرر آنها می گذریم و همچنین از شرح راویانی که شاعران درباری در عصر برخی پادشاهان قاجاری به تقلید از دربار غزنوی داشتند ، و میپردازیم به «گورانی بژها» و«عاشقها» و«عاشق چیها که دسته ی اول بیشتر در کردستان و دسته ی دوم در آذربایجان وطالش و اطراف ساوه و گاه دشت گرگان و دسته ی سوم دردههای خراسان به کار قصه گوئی و خنیاگری مشغول بودند  
 در برابر قصه خوانان مذهبی یا حماسی و ملی این دور گردان که مبدء پیدایششان پیدا نیست ولی بسیار قدیمی است قصه های قهرمانان محلی و عامیانه را ـ میخواندند ، با حفظ روح بیابانی و لطافت صحرائی این قصه ها واغلب ترك زبان بودند. هر دسته دو یا سه نفرند که چگور و بالابان و گاهی سر نامی نوازند و قصه را هم می گویند و هم میخوانند؛ زیرا همیشه بخش بزرگی از داستان با شعر و موسیقی و آواز بیان میشود نوع نقل داستان به این گونه است که گفت و گوها و سؤال و جوابها را هر دو نوازنده به آواز رد و بدل میکنند ـ هر یکی به جاى يك قهرمان داستان - اما توصيف جايها ومنظره ها و آدمها را معمولا آن که چگور میزند بدون آواز میگوید . این قصه گویان دوره گرد و گمنام هر چند یکبار که در دهی ماندگار میشدند به مجلسهای شادمانی میرفتند.  
 در اردمین از دههای ساوه رسمی است که گاه بزرگان محل دوعاشق را به مجلس های جشن و سرور خود دعوت میکنند و از نقالی دو نفری آنها مسابقه ای ترتیب میدهند با عنوان «بسلشماق» و به این شرح : هر يك از دو عاشق به جای یکی از آدمهای بازی قرار میگیرد و با ساز و آواز قسمت مربوط به اورا اجرا می کند ، مثلا یکی به جای «اصلی و دیگری به جای «کرم» و هر کدام باید جواب هائی را که در کتاب تدوین شده ی این داستان در برابر سؤالهای دیگری آمده از بر بخواند و این بازی پیش میرود تا آنکه یکیشان از ادامه ی آن عاجز بماند و ببازد.  
 داستانها ونقلهای عامیانه ی بزرگی از راه این خنیاگران حرفه ای به دست آمده است: چون : کور اوغلی ، اصلی و کرم ، عاشق غریب که در - - آذربایجان ایران و شوروی ، ارمنستان و قسمتهای شرقی ترکیه نقل میشود و چاپ هم شده است . و نیز داستانهای ظاهراً تدوین نشده ای چون خسته قاسم وشاه اسماعیل که خواندن آنها بیشتر در اردمین ساوه جریان دارد ـ بگذریم.  
 در عصر قاجاریه نقالان بیشتر در شهرهائی که پاتقهای همه گیر چون قهوه خانه ها داشته اند ، خصوصاً در طهران و اصفهان متمرکز شدند. در شهرهائی که قهوه خانه های بزرگ یا مراکز دیگری برای گرد آمدن مردم عامی وجود نداشت نقالی رشد نکرد . يك صورت بیست و پنج تائی از نامهای قهوه خانه های معتبر طهران عهد قاجاریه به این طرف در دست است که جای نقل گفتن نقالان و بعد نمایش های «خیمه شب بازی» و «تقلید های « تقلید چیها ، بوده است . ولی نقالی از دهه ی دوم و سوم قرن اخیر به واسطه ی نفوذ تمدن غرب و ظهور سرگرمیهای تازه و از رواج افتادن قهوه خانه ها به تدریج شکوه خود را از دست داد •  
 نقال یکی از چهره های مهم و اصیل بازیگری در نمایش ایران است و برخی واقعه خوانان به راستی از چیره دست ترین بازیگرانند. واقعه خوانی کاری سخت و تخصصی است و بر پایه ی اصول و سنن ، یا به بیانی دیگر هنری است محتاج پختگی و دانستن فنون و شگردها . هر نقال متخصص در کاری است : حمزه خوانی ، حمله خوانی ، شاهنامه خوانی و ... کارشان آنچنانکه دیده ایم و میدانیم برخوردار از يك نوع آگاهی دقیق و آموختگی پیش خود از روانشناسی مردم است و تسلط عجیب ایشان بر جمع و برخود از همین ناشی می شود . مختصر باید گفت که اینان به درستی میدانند که کجای قصه شان برای مردم هیجان انگیز است و چگونه بگویند تا بیشتر برانگیزد ؛ با به وجود آوردن وقفه هایی در بیان ، آهنگ دادن به کلام ، بالا و پائین بردن به موقع دست و سر، کش دادن مطلب ، گاه نجوا کردن و بی فاصله فریاد کشیدن، گاه لرزاندن صدا و نیز عوض کردن صدا ، خصوصاً كوفتن كف دستها بهم و پا برزمین زدن ، و همچنین با معلق نگه داشتن واقعه در جائی حساس ، تماشاگر را در هیجانی مطبوع نگه میدارند . به اضافه ی اینها نقال با آنچه از بازیگری و حرکات بیانی چهره میداند و خوب میداند ، و نیز با قرار دادن خود در موقعیتهای حاد قهرمانان که آنها را خوب حس میکند و خوب منتقل می کند در واقع برای تجسم داستان خود نهایت توانائی را به کار می برد. همین پشتوانه ی مکتب نقالی بود که  
 در قرنهای اخیر روش بازيگرى يك نمايش نوظهور یعنی تعزیه را یاری کرد تا از لحاظ شکل به آن درجه از کمال برسد . گفته ایم و باز میگوئیم که این بازیگر نقال به تنهائی چندین بازیگر است و بارها دیده ایم که چندین نقش را به طرز قانع کننده ای ایفا میکند ، و میدانیم که عوامل تقویتی نمایشی از قبیل تزیینات  
 صحنه یا موسیقی هم به کمکش نمیرود . زمینه ی صحنه ای که تماشاگر می بیند همان قهوه خانه است ، شمایلهایی که به دیوار آویخته ، باریکه ای از کاشیها به عرض نیم ذرع تقريباً و با صورت شاهان داستانی و باستانی (برای قصه گویان فضای باز که این هم نیست مگر در مورد پرده دار و پرده اش) و موسیقیی که میشنود آوازی است که خود نقال یکی دو بار به کوتاهی بین سخنانش میخواند  
 هنگام شروع نقل در هر جا، نخست يك پيشخوان» که شخصی است از دوستداران نقل و اغلب فرزند نقال و گاهی نقال معتبر نسل بعد) غزلی یا قطعه ای یا شعری دیگر را از شاعران بزرگ پیشین به آواز می خواند. سپس نقال بالای تختی که در قهوه خانه زده اند و نوعی سکو است میرود یا اگر فضای آزاد بود و نقال جای بلندتری به دست نیاورد به میان حلقه ی مردم ـ طبیعی ترین شکل صحنه  
 میرود، دعائی میخواند و صلواتی میفرستد و شروع میکند و معمولا برای القاء بهتر داستان عصا یا چوبدستیی که ادبا مطراقش میخوانند) به دست میگیرد. کسانی که در قهوه خانه پای نقل نشسته اند آزادند ، چپق یا قلیان میکشند، تخمه می شکنند، گاه می آیند و گاه میروند ، ولی در همه حال دلشان پیش نقل است ، گرچه بارها آنرا شنیده اند و از برشده اند و برای اهل خانه یا رفقاشان  
 گفته اند . و هر دسته طرفدار قهرمانی هستند ، خصوصاً طرفدار سهراب ، در مجلس هائی که نقال به داستان در «رستم و سهراب» می رسد و به مرگ سهراب می رسد، و به آنجا که باید میرسد بسیاری گریه میکنند و برخی از محوطه خارج میشوند تا خبر مرگ سهراب را نشنوند. بارها شده است که پول یا در دهها گاو و گوسفند بسیار به نقال داده اند تا از کشتن سهراب منصرف شود. بین ایلهای کوچ کننده ی دشتها که برای گرم نگاه داشتن روحیه ی افرادشان شاهنامه خوان دوره گرد شاهنامه می خواند تنها پای داستانهای این کتابست که اشك ريختن دليل نامردى نیست ، و هر کس میتواند در آن بیشتر و بهتر گریه کند . تا بیست یا سی سال - پیش گاه برخی نقالان زره و خود می پوشیدند و به پیشخوان نیز زره وخود میپوشانیدند و ماجرای مرگ سهراب را حین نقل بازی و اجرا میکردند. در برخی مجلسهای سهراب کشی ، شیرزادکشی یا اسفند یارکشی بزرگان و رجال محله را به قهوه خانه دعوت میکردند، بیشتر این جلسه ها را به عصر جمعه می انداختند. در پایان این گونه مجلسها از نقال میخواستند که برای سهراب و شیرزاد و دیگران آمرزش طلب کند و روضه بخواند ، او میخواند ودعا میکرد - و این داروی آن اندوه • 
 از نقالهای قرن اخیر طهران و اصفهان چند نامی در دست است ؛ معير الممالك که نقال دربار و خانه های بزرگان بود و فخرالدوله خواهر ناصرالدین شاه داستانهای «امیر ارسلان» و «زرین ملک را از روی گفته های او ثبت کرد حاج حسین بابای مشگین که گویند «برزونامه را از نظم به نثر در آورد ، میرزا رحیم، غلامحسین غول بچه ، حاج مرشد عباس ، میرزا حسین باروت کوب ، سید جلال نقال، مرشد رجبعلی کریم لوطی عظیم، میرزا غلامعلی ، مرشد برزو، و چندتنی که امروزه نقل میگویند چون مرشد کریم گلشنیان و مرشد اکبر قشقائی. 
 در عصر ما ، در روزگاری که این نوشته نوشته میشود ، نقالی هم دارد فراموش میشود . و اگر نقالی فراموش میشود این از خواص شهرهائیست که میخواهند تمدن اروپائی به خود بگیرند ، و تمدن اروپائی را از ظاهر آن بگیرند و میگیرند در دهها این تغییر کمتر پیش آمده ، در شهرها بیشتر و در طهران بسیار . در هر قهوه خانه جعبه ی کوچکی هست که هم فیلم پخش میکند هم آواز هم اخبار و هم تفسیر اخبار و نقالان کم کم میروند خانه هاشان و میمیرند. نمایشهای عروسکی  
 نمایشهای عروسکی را ما امروزه با به کار بردن دو عنوان یکی «سایه بازی» ویکی «خیمه شب بازی از هم جدا میکنیم ، اما در قدیم این دو نمایش به دلیل شباهتهای ظاهری مجموعه ی واحدی بشمار میرفته است ، و هنوز دانش نظری نمایش آن دقت را نیافته بود که به هر يك نامی جداگانه بدهد . 
 در سایه بازی داستان با حرکات چند عروسك كه در برابر يك منبع نور سایه هاشان بر پرده می افتاد نشان داده میشد . اما در خیمه شب بازی تماشاگر مستقيماً عروسكهاي متحرك با بعد و رنگ را بر صحنه میدید نه سایه هاشان را. 
 به ظاهر عوامل و وسایل هر دو بازی یکی است ، ولی عملا در نوع عروسکها تفاوتی است که تفاوتهای فرعی تری را به دنبال می آورد : عروسک در سایه بازی از چرم کدر و گاه به عکس از پوستی شفاف و ظریف که نور از آن بگذرد) ساخته میشد، به این ترتیب ساختن مفاصل حرکتی عروسك سایه بازی کاری ظریف و مشکل و حرکت دادنش با نخ ناممکن بوده است ؛ زیرا سبك وزني عروسك سبب میشد که حرکت دادن یکی از اعضاء تمامی بدن را به حرکت آورد ، پس در سایه بازی عروسكها بانی های نازک حرکت داده میشدند . اما عروسك خيمه شب بازی با پارچه و چوب و غیره ساخته میشد و به نسبت بلندیش دارای ابعاد طبیعی بود و 
 نیز دارای رنگ و لباس و چهره سازی نسبتاً طبیعی و ساختن مفاصل حرکتی و جنباندن دست و سروپا در آن اشكال عروسك سایه بازی را نداشت ، و چون وزن کافی عروسك مانع از تکانهای زائد میشد میتوانستند آنرا با نخ یا رشته هائی دیگر حرکت دهند و میدادند . 
 از قدیم برای نمایشهای عروسکی در زبان فارسی چند اصطلاح کم و بیش شناخته وجود داشته است: «خیال» یا «خیال بازی یاد بازی خیال بیشتر (و نه همیشه خاص سایه بازی بوده است، و از «شب «بازی» و «پرده بازی» و «لعبت بازی» مقصودگاه نمایش سایه و گاه خیمه شب بازی ، نیز « لعبت بازی به اجراکننده ی هر دوی اینها میگفته اند و «خیال باز به مجری سایه بازی و گاه «صورت باز» را به عامل خیمه شب بازی و «لعبت را بیشتر و «پیکر» و «صورت» و «صور» را کمتر به عروسکهای این دو بازی واژه هائی که شمردیم امروزه مورد استعمال نمایشی ندارند ، ولی از این میان «شب بازی همانست که امروزه جزئی از ترکیب «خیمه شب بازی شده و مستقلا برای نمایش آشکار عروسکها (ونه سایه هاشان) به کار میرود ، نیز صورت هنوز یکی از نامهائی است که عروسک را با آن میشناسند. 
 در مورد این که نمایشهای عروسکی از کجا به ایران آمده اغلب بحثهائی در گیر شده است به نظر این نویسنده لازم نیست که حتماً این بازیها از جای دیگری به ایران آمده باشد ، وحتی خیلی طبیعی است اگر ذوق تفنن طلبی یا حس کنجکاوی مردمی از این دیارهم ـ مثل هر جای دیگر در یکی از مراحل خود به کشف نمايش با عروسك ياسايه منجر شده باشد. در این مورد گفتنی است که بخش مهمی از مردم این دیار روزگاری چادر نشین بوده اند و شب هنگام آتش می افروخته اند ولا بد فکر سایه بازی را از سایه های متحرکی که نور از ایشان بر دیواره های پارچه ای چادر میانداخت گرفته بوده اند ؛ و ادامه ی همین فکر ناچار بازی به وسیله ی اشیاء یا بریده هائی از طرح بدن حیوان و انسان وغيره را باعث شده بوده است ، و سپس فکر ساختن عروسك را برای نمایش سایه ی آن و سپس فکر ساختن عروسک را برای نمایش خود آن . و بعد دور نیست که بر اثر همسایگی هند با ایران و نیز از آنرو که راه ابریشم از ایران میگذشته، عروسکهای هندی یا چینی هم به ایران رسیده باشد و احتمالا با عروسکهای ایرانی ترکیب شده باشد . در این مورد بهتر است یادآور آن ششهزار نوازنده و بازیگر دوره گر دیا کولی هندی شویم که در زمان بهرام گور به ایران آمدند و طبعاً (یا به قول نظامی : قطعاً ) بازیهای عروسکی هم یکی از کارهای سرگرم کننده ی آنان بوده است. 
 از دوره ی اسلامی این نمایشها تا چهار قرن اطلاع مستقیمی نداریم، و از قرن پنجم به بعد است که در شعرهای شاعران اشاره به این نمایشها و تعدادی از واژه های آنها دیده میشود . از وجود این واژه ها در زبان ادبی میتوان پی برد که نمایشهای عروسکی و اصطلاح های مربوط به آن در چهار قرن اولیه ی اسلامی نیز لااقل به طور پراکنده بین مردم بوده است تا همچنانکه معمولست پس از گذشت زمانی در از رفته رفته مورد قبول سخنوران قرار گیرد ووارد در زبان ادبی شود. اسدی طوسی(قرن پنجمه در گرشاسبنامه هنگام وصف بی ثباتی طبیعت و ناپایدار بودن زندگی میگوید طبیعت تر دست دو پرده ( ظاهراً روز و شب ) آویخته است و از این دو ، تصاویر یا سایه های گوناگون به هیئت جانداران بیرون می آورد : 
 چه چا بوك دست است بازی سگال که در پرده داند نمودن خیال دو پرده بدین گنبد لاجورد ببندد همی که سیه گاه زرد به بازی همی زین دو پرده برون خیال آرد از جانور گونه گون 
 بعد از این خاقانی (قرن ششم (ه هم لعبت باز آورده است و هم خیال باز : مجمره گردان شمال ، مروحه زن شاخ بید لعبت باز آسمان ، زوبین افکن شهاب - در پرده ی دل آمد دامن کشان خیالش جان شد خیال بازی در پرده ی وصالش 
 ولی گفته های نظامی در این مورد صریح تر است . از بین اشعار فراوان او که در آنها به نمایشهای عروسکی و پرده ای که از پس آن عروسکها را بیرون می آورند اشاره شده ، ادبیات ذیل محکم ترین دلیل وجود این هنر یافن در زمان شاعر قرن ششم و اوایل قرن هفتم) است 
 هر نفسی از سر طنازیبی بازی شب ساخته شب بازیبی لعبت بازی پس این پرده هست گرنه بر او این همه لعبت که بست وعده ی تاریخ به سر نامده لعبتی از پرده به در نامده 
 یا : چودر بازی شدند آن لعبتان باز زمانه کرد لعبت بازی آغاز در اندیشه که لعبت بازگردون چه بازی آردش ز آن پرده بیرون جهان ناگه شبیخون سازیی کرد پس آن پرده لعبت بازیی کرد چولعبت باز شب پنهان کند راز من اندر پرده چون لعبت شوم باز ۳ بازی آموز لعبتان طراز از پس پرده گشت لعبت باز می بینیم که دائماً از عروسك باز که پس پرده نشسته است و عروسکها را به بازی می آورد گفتگو می کند و اینهاست دو بیت دیگر از نظامی درباره ی «شب بازی»:  
 - نیست بازی زشیر بردن تاج تا چه شب بازی آورد شب داج - خسبم امشب زراه دمسازی تا نبینم خیال شب بازی  
 چند شعر هم دارد درباره ی «پرده بازی» که صریح نیست و به جای آن توصیف شاعرانه ای دارد در بیان طبع پست طبیعت و آمده است این طبیعت را تشبیه کرده است به عامل خیمه شب بازی که هر بار عروسکهای کهنه اش را دور می اندازد تا عروسکهای نوئی به کار برد :  
 به هر مدتی گردش روزگار زطرزی دگر خواهد آموزگار به بازی در آید چو بازیگری زپرده برون آورد پیکری بدان پیکر از راه افسونگری کند مدتی خلق را دلبری چوپیری در آن پیکر آرد شکست جوان پیکری دیگر آرد به دست۲  
 واينست یکی از مهمترین شعرهایش راجع به بازی خیال» یا «خیال بازی :  
 شب و روز از این پرده ی نیلگون بسی بازی چابك آرد برون گر آید زمن بازیی دلپذیر هم از بازی چرخ گیرنده گیر زنیرنگ این پرده ی دیر سال خیالی شدم چون نبازم خیال بر آنم که این پرده خالی کنم در این پرده جادو خیالی کنم خیالی برانگیزم از پیکری که نارد چنان هیچ بازیگری 
 وتك بيتهای دیگری که از آوردن آنها صرفنظر کرده ایم . گمان میرود این شعرها آن صراحت را داشته باشد که بدون نیازی به تفسیر وتشریح وجود نمایشهای عروسکی را در قرنهای ششم و هفتم تأیید کند • 
 اما در مورد خیال وسایه در حوزه ی فرمانروایی اسلامی «صبری عزت سیا و شکیل Sabri Esat Siavashgil در رساله اش قره گوز گزارش هائی می دهد که یادآوری آنها برای مطالعه در سابقه ی نمایش سایه در ایران مفید است . آنچه را که او گفته است مختصر می کنیم ، گوید : « پیش از آن که ابن دانیال موصلی رساله ی «طيف الخیال خود را در زمان Babars ( ٦٠ تا ۱۲۷۷ م ) یکی از مملوکهای ترك مصر بنویسد برخی از متقدمین عرب و ایرانیان عربی نویس به نمایش سایه با عنوانهای «ظل الخيال» و«خيال الظل» و «خيال الستاره اشاره کرده بودند . از آن جمله ابن حزم ، علاء الدين العزولی ، محیی الدین عربی و ابن فارض . عزولی در کتابش «مطالع البدور» آورده است که صلاح الدین ایوبی قرن ششم (هـ با قاضی فضل [ یا فاضل] در يك جلسه ی نمایش سایه شرکت کرد و قاضی که از شدت تعصب میخواست جلسه را ترك كند از ترس صلاح الدین تا پایان بازی نشست و آخر کار که صلاح الدین نظر او را پرسید از این بازی تمجید بسیار کرد ترکهای آسیای میانه نیز مدتی بود که این نمایشها را میشناخته اند و به آن اسم « كقورچك» يا «كاوورچك» یاد کبر چوک میدادند. لفظ «كورچك كم کم به لغت «كل كورچك» در لهجهى ترکی آسیای میانه تغییر کرد و به طور مشخص معرف خیمه شب بازی شد. در دوران ما نيز نویسنده ی روسی «ساموئیلوویچ ، در کتاب کوچکی که راجع به صنعت هنرمندان ترکستان شوروی نوشته است میگوید بازی سایه در آن نواحی هنوز با عنوان «چادر خیال، رواج دارد 
 باید یادآوری کرد که این ترکستان روزگاری جزء ایران بوده است، و هنوز هم مردمش خصوصاً در آن طرفهای نزدیك خراسان به گویشی مرکب از فارسی و ترکی صحبت میکنند ، و تعجبی نیست اگر دوری نسبی شان از محل تقاطع سیاست شرق وغرب سبب شده باشد که تا امروز هم کمی از روحیه ی خود و عوامل پیوسته به آن از جمله سایه بازی خودشان و نیز ترکیب ایرانی «چادر خیال را حفظ کرده باشند D 
 به هر حال از شرح سیاوشکیل معلوم میشود که در قرن ششم و هفتم نمایش سایه در حوزه ی فرمانروایی اسلامی شناخته و رایج بوده است . به طوری که معلومات نظری مربوط به آن در کتابهای علمی وارد میشده . دیگر اینکه در بیشتر جاهای این حوزه بازیهای عروسکی را با لفظ «خیال» می شناخته اند 6 و همان طور که دیده ایم این به معنی تصویر و سایه است و همان جزئی است که در ه فانوس خیال هم وجود دارد و آن فانوس تصویرها یا سایه های تصویرهائی را نشان میداده است • 
 مشهورترین گفته در باره ی خیمه شب بازی رباعی خیام ( قرن ششم و هفتم هجری) است : ما لعبتكانيم وفلك لعبت باز از روی حقیقتی نه از روی مجاز بازیچه همی کنیم بر نطع وجود افتیم به صندوق عدم يك يك بازا 
 در دلالت این رباعی بر وجود نمایشهای عروسکی در آن عصر شکی نیست و بنا بر آن معلوم است خیام نطعی که عروسکها را روی آن به بازی می آوردند و همچنین صندوق را که پس از پایان نمایش عروسکها را در آن می نهادند ، بیاد داشته است. 
 عطار (قرن ششم و هفتم هـ ) در جاهای مختلف با اصطلاح «پرده بازی» اشاره هایی میکند که گاه سایه بازی و گاه خیمه شب بازی را در بر می گیرد : - گر به شاهی سرفرازی میکنی - طفل راهی پرده بازی میکنی - توچه مردان بازی خیالی - شده بالغ چوطفلی در جوالی - سخن در پرده گوی از پرده سازی - رها کن این خیال و پرده بازی 
 از این میان بیت دوم چندان صریح نیست ؛ جوال شاید اینجا معادل صندوق باشد ولی بیشتر ممکن است استوانه ی پارچه ای عروسک بازی دستی باشد که از میانش عروسکها را بالا و به نمایش میآوردند. 
 اما بعد توضیحات کتاب «اشتر نامه که در دو بخش آن از پرده بازان یاد کرده است اهمیت دیگری دارد اشتر نامه هنوز معلوم نیست که از فریدالدین عطار نیشابوری باشد ، ولی ظاهراً از هر کس دیگر هم که باشد تاریخ تصنیف آن از قرن هفتم یا هشتم هجری تجاوز نمی کند. بخش اول گفته های اشتر نامه اینست 
 ذيل ، حكايت استاد ترك و پرده بازی او : پرده بازی بود استاد بزرگ چابکی دانا ، ولی از اصل ترك صورت الوان عجایب ساختی دائماً با خویش بازی باختی هر صورکان ساختی در روزگار خرد کردی دیگر آوردی به کار جمله صورت نقش رنگارنگ داشت هر يك از رنگی دگر بیرون نگاشت هفت پرده ساختی از بهرکار جمله رنگارنگ ، پر نقش و نگار ... 
 بود نطعی مرورا خوب و لطیف آنهمه صورت در آنجا بد خفیف هفت مزدور از پس آن پرده بود سالها با جمله شان خو کرده بود ...۱ 
 و دیگر تحت عنوان ، حکایت استاد نقاش : بود استادی عجایب ، ماه و سال هردم از نوعی ببازیدی خیال پرده یی در پیش رویش بسته بود در پس آن پرده او بنشسته بود از صورها مختلف او بیشمار کرده اندر هر خیالی او نگار ریسمانی بسته بد بر روی نطع از صورها جمع کردی پیش نطع جمله اندر ریسمان دانی فنون بود نقاشی عجایب ذوفنون هر چه در عالم بدی از خیروشر جملگی کردند [میکرد؟] آنجا سر بسر نقش انسانات هم بر کرده بود نقش حیوانات بیمر کرده بود از وحوش و از طیور و هر چه هست کرده بود از نیست آنجا گاه هست از برون پرده آن میباختی از درون آن کار را میساختی بر سر آن نطع چابك دست بود هر چه بود او را همه در دست بود داشت صندوقی درون پرده او جملگی پردخته آنجا کرده او چون برون کردی صورها را از آن ... اوفکندی اندر آن بند روان چون ببازیدی بهر کسوت بر آن در کشیدی بند آن از خود روان بگسلانیدی صورها اوستاد پس بدادی هم در آن ساعت به باد پس نهادی آن به صندوق اندرون او فکندی آن بزرگ رهنمون اندر آن صندوق افکندی و را کس نمی پرسید از او این ماجرا .... 
 از بخش اول اینها بدست می آید استاد گرداننده ترک بوده، هفت شاگرد داشته با عروسکهای رنگ رنگ، از نطع و پرده و غیره هم که به صراحت نام میبرد در دو میگوید استادی بود که نقشهای عجیب از مردم و حیوانات و گاهی موجوداتی که وجود خارجی ندارند نمایش میداد . خود درون پرده می نشست واز بیرون آنها را نشان میداد . از صندوق عروسکها هم سخن گفته . و ضمناً معلوم میکند که این استاد عروسکهای نخی به کار می برده است 
 دیگر جایی که به ما اطلاعی از خیمه شب بازی میدهد كتاب عطاملك جويني است، یعنی تاریخ جهانگشا که شامل حوادث دوران مغول است تا سال ٦٦٥ هجری قمری. در فصل ذکر صادرات افعال اوکتای قاآن (قرن هفتمه) گوید: د دیگر از ختای لعابان آمده بودند ، و لعبتهائی ختائی عجیب که هرگز کس مشاهده نکرده بود از پرده بیرون می آوردند. از آن جملت يك نوع صور هر قومی بود . در انتهای آن پیری را با محاسن سپید کشیده و دستاری درس پیچیده ، در دنبال اسب بسته بر روی کشان بیرون آوردند . پرسید که صورت کیست ؟ گفتند صورت مسلمانی است که لشکرها ایشان را برین نمط از بلاد بیرون می آورند . فرمودکار لعب در توقف دارند ...  
  مدرک دیگری که داریم و مربوطست به نمایش سایه، گفته ی « یاکوب G. Jacob آلمانی محقق و متخصص تاریخ جهانی نمایش سایه است. یاکوب در کتابش « تاریخ تئاتر سایه ، ۲ می گوید : « در زمان سلطان اورهان عثمانی قرن هشتم ه مردی بنام شیخ کوشتری - Kushtari ۳۰ در تبریز اولین کسی بود که نمایش سایه ی «قره گوزه را روی پرده ترتیب داده . ما هنوز نمیدانیم که یاکوب این حرف را از کجا آورده است ، وخصوصاً اگر چنین چیزی بوده چگونه سیاوشکیل در رساله قره گوزش که شرح مفصل معتبری هم درباره ی  
  - این شیخ کوشتری را نمایش دهندگان نمایش سایه در ترکیه به وجود آورنده ی چهره های قره گوز و حاجی عیوض (حاسیواد، حاجی آیواد ، حاجیواد؟ میدانند و گویند که قره گوز بنا و حاجی عیوض آهنگر در ساختن مسجدی به دستور سلطان اورهان کار میکردند و صحبتشان چنان شیرین بود که همه از کار فرو میماندند و به گفتگوی آنها گوش میدادند و کار ساختمان مسجد متوقف میماند . سلطان دستور داد آندو را گردن زدند و بعد پشیمان شد چون خودش هم گفتگوی آن دو را دوست میداشت . میگویند شیخ کوشتری برای آنکه اندوه شاه را رفع کند هر يك از لنگه های نعلین خود را بدستی گرفت و روی پرده ای سایه ی آن دو را به وجود آورد و خود شروع به تقلید مکالمه ی قره گوز و حاجی عیوض کرد . او بعدها هم در بورسا نمایش میداد. برخی نمایش دهندگان سایه در ترکیه اشعاری میخواندند ) قدیمترین این اشعار را که سیاوشکیل یافته متعلق به قرن ۱۱ هجری است ) که میگوید کوشتری موجد این بازی بوده است . رجوع به رساله ی قره گوز شود . کوشتری دارد ، به آن اشاره نمی کند ـ بگذریم .  
 قره گوز ، نمایش سایه از کتاب ] La Théâtre et la Danse en Iran 
 کسان دیگری هم در آثارشان اشاره ای به نمایشهای عروسکی کرده اند. 
 از آن جمله حافظ (قرن هشتم هـ) : 
 در خیال اینهمه لعبت به هوس میبازم 
 بو که صاحب نظری نام تماشا ببرد 
 وعصار تبریزی (قرن هشتم (هـ با روشنی بیشتری در مثنوی «مهرومشتری»، آورده است : نماز شام کاین گردون شب باز کشید از بهر بازی خیمه را باز به چستی از درون خيمه فی الحال برون آورد چندین گونه تمثال که به ظاهراً توصیف کنندی خیمه شب بازی است 
 گرچه در ایران هیچگاه کسی فصل مستقلی درباره ی نمایشهای عروسکی ننوشته و آنها را توصیف نکرده است ، ولی بهر حال مدارك فوق وجود اين نمایش ها را در دوره های مختلف ایرانی تأئید میکند و اما نمایشگران ما بیشتر دوره گرد بوده اند، و رواج نمایشهای عروسکی شاید از آن جهت بود که این بازیها دارای وسایل و ابزار سبك وقابل حمل بوده است و قابل جمع و جور شدن در حتی يك صندوق ، و نمایشگر دوره گرد با نمایش در بدرش بهتر می توانست همپای ایل وعشيره ها یا روستائیان چادر نشین کوچ کننده هر چند یکوقت از جایی به جای دیگر تغییر مکان دهد ، و همین رفتن به هر مکان تازه و ساختن با شرائط و مردم آنجا سبب میشد که بر وسعت قصه های عروسکی و قهرمانان عامیانه اش افزوده شود و نیز عنوانهای تازه ای برای این بازیها بین عوام پدیدار شود که بعدها به آن خواهیم پرداخت . از این گذشته بر نمایشهای عروسکی ایران به تدریج در برخی نواحی نمایشهای خیمه ای زردپوستان شمال شرقی ایران و بازیهای عروسکی مغولان در عصر مغولها، سپس نمایشهای عروسکی عثمانی در عهد صفویه اثرهائی نهاد . در دوره ی صفویه که سفرهای تجارتی بازرگانان ایران از راه دریای عمان در جنوب به هند فراوان شد بسیاری مسافران ایرانی در هند بازیهای عروسکی آن دیار را دیدند و پسندیدند و برخی عروسکهای آنها را بیشتر از بمبئی با خود به جنوب ایران آوردند . عروسکهای هندی که در اثر گذشت زمانی در از تکامل یافته بود چون به جنوب ایران به فارس رسید به نسبت احتیاج داستانهای عروسکی ایرانی و نیز به واسطه ی عدم آشنائی خیمه شب بازان ایرانی باروش اجرائی این عروسکها تغییرهائی پیدا کرد و بسیار ساده تر از عروسکهای هندی شد. چهره سازی و لباس ایرانی شد و مفاصل حرکتی محدودتر، و شکل تازه ئی پیدا شد که ترکیبی باشد از آنچه آمد و آنچه بود . 
 چند عروسك ، معرف چهره هائی از مردم ایران [ با همکاری اداره ی کل روابط فرهنگی وزارت فرهنگ و هنر ] 
 اما بعد ، «ژان شاردن – Chardin » از وجود خیمه شب بازی در عصر شاه عباس دوم ( ۱۰۵۲ - ۱۰۷۷ ) پادشاه صفوی به ماسندی میدهد . در توصیف برگزاری نمایش شاطر گوید میدان شاه اصفهان را آذین بسته بودند و آنجا : « دسته های تفریحی و نمایشی بود . از قبیل : گروهان رقاصه ها و گروهان شاطران که آماده ی رقص بودند هیئتهای معرکه گیران باصد گونه شعبده و شیادی ، حقه بازان ، شمشیر بازان ، خیمه شب بازان ... » و جای دیگر آورده است: «خیمه شب بازان و شعبده بازان ایرانی چنانکه در کشورما معمولست به هیچ وجه دریوزگی نمی کنند بلکه در ملاء عام به نمایش میپردازند و هر کس مایل باشد برایشان پول میدهد . و تقریباً دو قرن بعد حسين بن- محمد ابراهیم تحویلدار اصفهانی در کتابش جغرافیای اصفهان (تألیف ١٢٥٥ شمسی) از نمایشهای عروسکی در حال مرگ اصفهان خبر میدهد : «قسم دیگر لوطیهای خیمه شب باز که شبهای عيش و عروسیها خیمه شب بازی برپا میکنند و صورتی از مقوا ساخته اند که از پشت پرده متصل مینمایند و میر بایند و اقسام رنگها و صداها وحرفها و آواز از زیر خیمه بروز میدهند ، و این بازی گویا در این زمان [در] اصفهان متروك شده ، نشانی از این الواط پیدا نیست . 
 به نظر میرسد از عهد صفویه که ایران و عثمانی به تناوب روابطی چه دوستانه و چه غیر دوستانه ـ داشته اند ، ایرانیان برخی نمایشهای راجع به عثمانی را که رنگ سیاسی داشت نشان میداده اند ، و بعدها این بازیها رنگ سیاسی خود را از دست داده است. مهمترین اینها بازی «شاه سلیم» بود که شاید در اصل برای تمسخر و یا بزرگداشت او نمایش داده میشده و پس از طی دوره ای تکامل یافته و یکی از نمایشهای بزرگ خیمه شب بازی شده است. بالاخره در دوره ی قاجاریه است که ما آنرا با وسعت و کمالی کم نظیر می بینیم . بهاء الله (۱196 - ۱۲۷۰ شمسی) که از وزیر زادگان ایران بود و سپس به خاطر دعوی های نو مذهبی اش حبس و تبعید شد در ایام کودکی در دستگاه پدر وزیرش این نمایش را دیده بود و بعدها در لوحی که برای سلطان عبدالعزیز عثمانی فرستاد و بنام لوح رئيس معروف است آنرا بدینگونه توصیف کرد: «وقتیکه این غلام طفل بود و به حد بلوغ نرسیده والد از برای یکی از اخوان که کبیر بود در طهران اراده ی تزویج نمود و چنانکه عادت آن بلد است هفت شبانه روز به جشن مشغول بودند. روز آخر مذکور نمودند امروز بازی شاه سلطان سلیم است، وازامراء واعيان واركان بلد جمعیت بسیار شد . و این غلام در یکی از غرف عمارت نشسته ملاحظه مینمود ، تا اینکه در صحن عمارت خیمه برپا نمودند . مشاهده شد صوری به هیکل انسانی که قامتشان به قدر شبری [ = وجبی به نظر میآمد ، از خیمه بیرون آمده ـ ندا مینمودند که سلطان میآید کرسیها را بگذارید. بعد صوری دیگر بیرون آمدند، مشاهده شد که به جاروب مشغول شدند وعده ی اخری به آب پاشی. بعد شخصی دیگرندا نمود ـ مذکور نمودند جارچی باشی است 
 ناس را اخبار نمود که برای سلام در حضور سلطان حاضر شوند، بعد جمعی با شال و کلاه ، چنانچه رسم عجم است ، و جمعی دیگر با تبرزین ، و همچنین جمعی فراشان و میر غضبان با چوب و فلك آمده در مقامهای خود ایستادند. بعد شخصی با شوکت سلطانی و اکلیل خاقانی، با کمال تبختر و جلال ـ يتقدم مرة ويتوقف 
 اخری_آمده در كمال وقار وسكون وتمكين بر تخت متمكن شد و حین جلوس صداى شليك و شيپور بلند گرديد و دخان خیمه و سلطان را احاطه نمود. بعد که مرتفع گشت مشاهده شد که سلطان نشسته ووزراء و امراء و ارکان بر مقامهای خود مستقر در حضور ایستاده اند. در این اثناء دزدی گرفته آوردند. از نفس سلطان امر شد که گردن او را بزنند . فی الفور میرغضب باشی گردن آنرا زده و آب قرمزی که شبیه به خون بود از او جاری گشت بعد سلطان به حضار بعضی مکالمات نموده ، در این اثنا خبر دیگر رسید که فلان سرحد یاغی شده اند. سان عسکر دیده چند فوج از عساکر با توپخانه مأمور نمود ؛ بعد از چند دقیقه از ورای خیمه استماع صداهای توپ شد ، مذکور نمودند که حال در جنگ مشغولند . این غلام بسیار متفکر و متحیر که این چه اسبابیست . سلام منتهی شد و پرده ی خیمه را حائل نمودند . بعد از مقدار بیست دقیقه شخصی از ورای خیمه بیرون آمد و جعبه یی در زیر بغل از او سؤال نمودم این جعبه چیست و این اسباب چه بود . مذکور نمود که جمیع این اسباب منبسطه واشياء مشهوده و سلطان وامراء ووزراء وجلال واستجلال و قدرت و اقتدار که مشاهده فرمودید الان در این جعبه است ...»  
  ظاهراً بازی سلطان سلیم همچنان ادامه یافته است تا روزگارما، به طوری که هنوز هم یکی از بازیهای مهم خیمه شب بازان محدود امروز نمایش « سلیم خان است در اواخر قاجاریه ، یعنی دوره ی برخورد مردم ایران باسیاست و تمدن غرب ، و خصوصاً در عهد احمد شاه قاجار برخی خیمه شب بازیهای سیاسی در اطراف اجرا میشده است که در آنها از روش حکومت وقت انتقاد میشد. در تعداد انگشت شماری از این نمایشها ، عروسکهائی شبیه به احمدشاه و اطرافیانش میساختند و کسی که سرنخ عروسکها را به دست میگرفت هم لباسی مشابه با لباسهای اروپائی خصوصاً انگلیسی می پوشید، و شاه و همراهانش را حرکت میداد و به جایشان صدا در می آورد. با این نمایش میخواستند نشان بدهند که سرنخ اینها بدست خارجیان است . اهمیت نمایشی این ماجرا در آنست که عروسك بازهم دراصل - نمایش نقشی بازی میکرده است و مردم اورا روی صحنه ی خیمه میدیده اند •  
  گفتیم که نمایشهای ایرانی عموماً دوره گرد بوده است و میدانیم که این بیشتر به دلیل اساس زندگی اینجا بوده است که اکثریتی از مردم این ملک چادر نشین و بیابانگرد و کوچ کننده بوده اند 
 گردش نمایش های عروسکی بین مردم ، طی قرنها مقداری قرارداد وسنت و نیز چندین قهرمان عامیانه برایش پدید آورد . نمونه ی این قهرمانان عامیانه «پهلوان کچل» است که حدود تاریخی پیدایشش پیدا نیست ، اما در مورد اصل و اساسش بین خیمه شب بازان فارس دو عقیده هست عده ای معتقدند که این پهلوان يك شخصیت افسانه ای است که قصه ی کارهای بزرگش و از آن جمله ماجرای حمله اش به قلعه ی طلسم شده و جنگش با وروره ی جادو» داخل در خیمه شب ـ بازی شده و برخی دیگر می گویند که او وجود خارجی داشته: لوطی و خیمه شب باز معتبری بود که پس از مرگ نامش روی یکی از قهرمانان بازی و سپس بر تمامی این بازی مانده است 
 پهلوان کچل - عروسک دستی شیراز 
 راجع به این دو تصور حرفی نداریم اما گفتنی است که در جاهای مختلف ایران از جمله فارس برخی مردم خیمه شب بازی را به نامهای «پهلوان کچل» و «پهلوان كچلك ميخوانند و میشناسند. در این بازی تعداد عروسکها محدود نبوده است ، ولی از پنج تا هم کمتر نمیشده. به همین دلیل این نمایش را بعضی مردم پنج» خوانده اند . از طرف دیگر نمایش «قره گوز خصوصاً بين طوایف چادر نشین که از اصل ترك بودند رواج داشت ۱ . « قره گوز ، اصلا نام يك چهره ی نمایشهای عروسكى ترك بود كه بعدها در ترکیه و ایران بر کل این بازی اطلاق شد به هر حال عده ای از نویسندگان پهلوان کچل را جد قره گوزترك (تاریخ پیدایشش نیمه ی اول قرن هشتم هجری ) میدانند . از آن جمله اند « آدولف تالاسو ـ A.Talasso» و نیز «سیاوشکیل که قبلاهم از او نام برده ایم .  
 سیاوشکیل در رساله اش میگوید : «در واقع شخصیت پهلوان کچل مزجی است از خصوصیات قره گوز و حاجي عيوض، وما با كمال انصاف از خود می پرسیم آیا این چهره ی نمایشی نیای چهره های قره گوز و حاجی عیوض نیست ، که یکی معلومات میرزاما بی و در عین حال سطحی او را کسب کرده و دیگری بذله گوئی و طاسی اورا؟ ولی «لئون موسيناك - Moussinac » جد دیگری برای هر دوی اینها و نیز تمام چهره های مشابه اینها شناخته است هنگامی که از دویدوشاکا - Vidouchaka » عروسك هندی سخن میگوید : « به نظر میرسد که ویدوشاکا جد تمام این شخصیتهای خیمه شب بازی و سایه بازی است که بعضی شان هم بعدها روی صحنه ی نمایش تکرار شده اند . آیا ظاهر این برهمن کوتاه قد ، قوزی و کچل را که مردیست شکمباره ، زيرك ، رند ، نیرنگ باز ، غیر مذهبی و لذت طلب در «پنج» یا «پهلوان کچل» ایرانی، «کوو - Kvo ی ،چینی، «قره گوز» ترکی، «ماکوس Maccus آتلانها ، حتی دره پولچینلا - Pulcinella» ی ایتالیائی و پولیشینل Polichinelle » ونیز «گینیول - Guignol ، فرانسوی، « پانچ Punch» انگلیسی وه پتروشکا - Petrouchka ی روسی - بگذریم از بقیه ـ نمی بینیم ؟  
 خوچکو - Chodzko که در سال ۱۲۱۸ شمسی در ایران بوده راجع به پهلوان کچل میگوید: «قهرمان عامیانه پهلوان کچل پوشش خاصی ندارد طاسی نمودار مشخص اوست، همچنانکه خمیدگی پشت مشخص کنندی «پولیشینل» است . شخصیت پهلوان کچل خیلی شبیه به «پولچینلو - Pulcinello» ای ناپل است . ولی وجه تمایز او نسبت به مشابه های اروپائیش چون : «پولچینلو» ی ناپلی ، «ماپاتاکو - Mapatacco ی رمی ، «آرلکن - Arlequin » ، بولونی و  
 چند عروسك معروف عروس و همراهانش  
 ۱ - پولچینلو یکی از شخصیتهای نمایشهای صحنه یی و سپس عروسکی قرون وسطی و بعد از آن ، در ایتالیا و خصوصاً ناپل بود . مشخصه ی اصلی او خمیدگی پشت ، بزرگی بینی ، بذله گوئی ، حاضر جوابی وغیره بود . این شخصیت که مورد پسند عامه بود و همزبان ایشان ، در نمایشهای اروپائی عمومیت یافت و به اغلب کشورها رفت و به هر جا نامی به خود گرفت : Polichinelle در فرانسه ، Punch (نمایشهای Punch and Judy در انگلستان ، Guignol ) که عروسك دستی بود) در فرانسه ، Kasperl در آلمان ، Paprika در اطریش و غیره ... پولیشینل فرانسوی تربیت عمیق مذهبی اوست و نیز رندی عمیق او . پهلوان کچل عابد، ادیب و حتی مثل همه ی ایرانیان شاعر است . کار مهمش اینست که ملاها را گول بزند و سر به سرزنان و جوانان زیباروی بگذارد ...» 
 سپس او نمونه ای از يك نمایش خیمه شب بازی مربوط به این قهرمان را ذکر می کند : «پهلوان کچل پيش يك آخوند میرود. لباسش چون لباس عابد مسلمانی است . اگر طاسی سرش نبود نمیشد او را شناخت . آه میکشد ، ورد میخواند، و با مهارت عجیبی ادای عربی دانها را در می آورد. با آخوند تسبیح میاندازد. حدیث میگوید . ولی خصوصاً روی خیرات و مبرات و زکات تکیه میکند 
 آخوند بسیار خوشش آمده . پهلوان کچل از مائده های بهشتی و حوریان صحبت می کند . آخوند کاملا شیفته شده است و بوی مائده های بهشتی را زیر دماغ خود حس می کند . آخوند و پهلوان کچل کم کم در حال شیفتگی دعا را رها کرده به وجد و سرور و رقص می پردازند و شراب مینوشند ؛ چون روی رف يك تار و چند شیشه شراب خلر شیراز هست برای آنها که رسوم شرقی را میشناسند دریافتن جنبه ی مضحك اين «تارتوف - Tartufe ' مسلمانی بسیار آسان است ، ۲. 
 گفته ی خوچکو از چند نظر و خصوصاً از بابت نقل و ثبت نمایشی که امروزه از میان رفته برای ما جالب است . نمایشی که او توصیف کرده معلوم میکند که مشخصات روانی پهلوان کچل کاملا ایرانی است و شکل دیگری از همان طبع دو رنگ گاه فداکار و گاه شوخ ورند است که بین گروهی از پهلوانان عامی و محلی یعنی لوطیها وجود داشته اما پهلوان کچل شخصیت دیگری نیز دارد که خوچکو به آن بر نخورده است و آن پهلوان ولوطی بزرگواری است که بدون چشم داشتی به كمك زير دستان میرود و نمایش این هر دورا هنوزهم گاه به گاه می بینیم . 
 اما بعد ـ یکی دیگر از نتیجه های سیار بودن نمایشهای عروسکی و رفتنش از جایی به جای دیگر این بود که انواع تازه ای بیابد ، بالااقل انواعش صورت مشخص بگیرد و نامهای تازه ئی پیدا کند که مشخص کننده ی این انواع باشد عنوانهای مصطلح بین مردم و گردانندگان بازی اینها بود : بازی خیال، خیمه ی سایه گردان ، پنج یا پهلوان كچلك ، شب بازی یا خیمه شب بازی ، خم بازی ، عروسك پشت پرده ، جی جی ویجی . 
 رقاصه و نوازندگان 
 * بازی خیال نوعی سایه بازی بوده است و در چادر اجرا میشده عروسکها را از چرم یا ماده ی کدر دیگری میبریدند ، وسط چادر آتش روشن میکردند ، و سایه ی عروسكها بر دیواره های چادر نقش می بست . در واقع دیواره ها پرده ی این سایه بازی بوده است. بازی خیال تا نیم قرن پیش در بیشتر جاهای ایران خصوصاً بین چادر نشینان دوره گرد رایج بود . 
 از اینجا تاجای دیگری که این علامت بیاید، یادداشتهای نویسنده را Le Théâtre et la Danse en Iran اطلاعاتی که مجید رضوانی در کتاب (پاریس- ١٩٦٢ صفحات ۱۲۳ تا ۱۳۰) آورده ، تکمیل کرده است «خیمه ی سایه گردان» نوع دیگری از سایه بازی بود، که اگر محل اجرایش فضای بسته بود ملحفه ای را به سه کنج دیوار می آویختند و با تعبیه ی منبع نوری در پشت این ملحفه ی سفید پرده ی نمایش سایه میشد که نمایشگردان پشت آن میرفت برای تکان دادن عروسکها و ایجاد سایه هائی در برابر منبع نور . و اگر جای بازی هوای آزاد بود نمایشگردان در چادر یا خیمه قرار میگرفت و باز پارچه ی سفید یا ملحفه یی جلوی خیمه میبستند و چراغی پشت آن قرار میدادند ؛ جلوی خیمه دو یا سه نوازنده با آوازها و مناظره هاشان داستان را بازگو میکردند. عروسکها از پوست شفاف و صیقل شده ی شتر درست میشد و رنگی بود، با درازای تقريبي يك وجب . در سر عروسك سوراخی بود و با چوب نازکی که به آن گیر میدادند میتوانستند سر را به راحتی حرکت دهند. اگر میخواستند دستها و پاها هم حر حرکت کند چند سوراخ دیگر و چند چوب دیگر وسیله ی این کار بود. نور از بالا داده میشد و در نتیجه تماشاگر چوبها و نمایشگردان را نمیدید. این بازی هم امروزه جز به اتفاق و در گوشه های پرت ایران دیده نمیشود  
 «پهلوان کچل» یا «پهلوان كچلك همانست که ما امروزه خیمه شب بازی میخوانیم ، و در آن داستانهای مختلفی مربوط به قهرمانان مختلف (چون شاه سلیم و پهلوان پنبه (وغیره نشان میداده اند . عروسکهای این بازی نا محدود بود ، ولی قهرمانهای اصلی این پنج تا بوده اند ؛ پهلوان کچل ، آخوند، زن یا بی بی ، رستم ، دیو . این نمایش روزها و در هوای آزاد اجرا میشد و گاه دوتا سه ساعت طول میکشید . عروسکها چوبی یا چرمی و به هر حال رنگین بوده است ويك تا دووجب بلندی داشته است . در تهران و شیراز و تبریز عروسکها چوبی بوده اند و بسیار دقیق ، و با صدای بسیار نازک گفتگو میکردند  
 «خیمه ی شب بازی یا «شب» بازی شکل دیگری بود که شبها و در خیمه ای که در دو طرفش دو چراغ روشن بود نمایش داده میشد صحنه صندوقی بود به درازای سه ربع و بلندی نیم ذرع . يك طرف صندوق به طرف تماشائیان باز بود وسه طرف دیگرش اطاقی را نشان میداد. صندوق در خیمه بود و نمایشگردان پشت صندوق مخفی میشد و عروسکها را با نخ یا یالهای نازك تكان ميداد. عروسكها چوبی بودند و اندکی کمتر از يك وجب بلندی داشتند و گاه تعدادشان در يك بازی به هشتاد میرسید . دو نوازنده جلوی خیمه مینشستند ؛ یکی کمانچه می نواخت و یکی ضرب ، با آواز داستان را میگفتند و گاه با عروسکها گفت و گو میکردند این نمایش پایانی غیر منتظره داشت؛ با صدای رعد و برق و باد غولی از بالا فرود می آمد و با جمع کردن عروسکها بازی را به آخر میرساند. 
 در «خم بازی» نمایشگردان از درون استوانه ای که با چوب و پارچه به بلندى بيش از يك ذرع درست شده بود عروسکها را تکان میداد. عروسکها دستی بود و تعویض آنها یا نشان دادن چندتای آنها به یکجا مهارت فراوان میخواست. 
 این بازی را «ئولئاريوس Olearius ، بین ۱۰۱۲/۱۵ شمسی در ایران دیده بود. گفته اند که در قدیم نمایشگردان در يك خم قرار میگرفته است و از آنجا عروسکها را بیرون میداده ، و نام خم بازی از همین جاست ... 
 «عروسك پشت پرده» نام دیگری بود که در اصفهان به خیمه شب بازی داده بودند. عروسکهای این بازی تماماً از پارچه ساخته میشد و نوع آن عروسک دستی بود. این نمایش که امروزه به ندرت یافته میشود از نظر فنی شباهتی به خم بازی دارد. 
 جی جی ویجی نامی بود که عوام در شیراز به خیمه شب بازی میدادند ، و این شاید از آن جهت بود که عروسکها با صدائی نازک و زير و تقريباً نزديك به جیغ ( = جیغی ویغی ؟ ) حرف میزدند. نمایشگر منفردی به نام «عروسکی» بازمانده یی از بدویت و دوره گردی است. او با گذراندن ریسمانی از میان يك عروسك نيم ذرعی پر نقش و نگار و گیر دادن يك سر ريسمان به جایی و بستن سر دیگر آن به انگشت خود و نواختن دایره و خواندن آوازی شوخ ـ به مدد صفیر - از زبان عروسك و به رقص و بازی در آوردنش ، معرکه میگرفته است • - 
 نمایشهای عروسکی ایران هیچگاه تحول اساسیی را طی نکرد تا از شکل عامیانه ی خود بیرون آید و در حقیقت هیچگاه زمینه ی این تحول را بدست نیاورد ، از آنرو که ادیبان و هنرمندان اینجا به نمایش نمیپرداختند ؛ چون آنرا کاری پست و در خور عوام میدانستند. شاید هم انگیزه ی توجیه خود در برابر مذهب مانع، وهم جریان نمایشی موجود آنها را وا میداشت که نمایش را اینگونه بدانند. بر این اساس و به هر حال نه تنها نمایشها جنبه ی روشنفکرانه پیدا نکرد بلکه حتى نمايشنامه های اینها هم هیچگاه بروی کاغذ نیامد و یا توسط کسی ضبط نشد تا باقی بماند . ما امروزه از داستانهای این نمایشها خیلی کم اطلاع داریم و از نام های اینها فقط چند تائی را میدانیم ، چون ؛ پهلوان کچل . سلیم خان (شاه سلطان سلیم و عروسی پسر سلیم خان در سه پرده ، چهار درویش ، حاجی وشلی شاید همان ابرام شلی باشد ) ، حسن کچل ، بیژن و منیژه ، پهلوان پنبه ، وغيره که اینها را هم از خیمه شب بازان کنونی بدست آورده ایم. خبر داریم که بعضی نمایشهای تخت حوضی را که قابل تطبیق با امکانات نمایشی عروسکی بود نیز با تغییرهائی ، نشان میداده اند . چون ؛ با با تیمور ، نوروز پیروز ، هولار دهند ، نصیب و قسمت ، سیاه راستگو ، صديق التجار. 
 ترتیب بیان داستان چنین بوده است و هنوز هست : نمایشگردان ، که عروسکها را حرکت میداد و «استاد» خوانده میشد با همکاری شاگردش به جای عروسکها حرف میزده اند و آواز میخواندند ، برای این کار سوتکی به اسم «صغیر» در دهان میگذاشتند تا صدا زير و نازك شود . يك نوازنده ی اصلی که ضرب یا تار یا کمانچه میزد ، جلوی صحنه می نشست و می گفت و میخواند و با 
 چهره های گوناگون عروسکهای ایرانی عروسکها گفت و گو میکرد . این آدم را «مرشد» میخواندند . در واقع سیرو پیشرفت داستان بر اساس قرارهائی بود که استاد و مرشد قبلا بین خود میگذاشته اند هدف از بازی صرفاً سرگرم کردن تماشاگران بود باجميع وسايل ومرشدکه هنگام اجرا پیش برنده ی داستان بود، به نسبت استقبال تماشائیان بازی را کوتاهتر یا بلندتر از مدت معمول میکرد . در واقع مرشد بود که عروسکها را به حرف میآورد، او بود که مطرح میکرد و استاد بود که از زبان عروسکها پاسخ می گفت و ادامه میداد مرشد آدمهای بازی را به طور غیر مستقیم معرفی میکرد، در غم و شادی با آنها همدرد میشد و گاه برای ایشان چاره جوئی میکرد. 
 دو صدائی بودن بازی - یعنی جدا کردن صدای عادی مرشد از صدای نازك عروسکها ـ به این بازی رنگ میبخشید اما چون صدای نازك عروسکها گاه مفهوم نبود ، برای فهماندنش به تماشاگر کم کم سنتی شد که مرشد قبل از پاسخ گفتن به عروسك يك بار حرف او را بالحن استفهام بازگو کند ، و این خود نوع ممتازی در گفت و گوی صحنه ای است. از طرفی چون داستان و گفت و گوها دقیقاً تعیین نمیشد و نیز مجریان بازی سعی داشتند خیلی زود از بسط و ادامه ی نکته های انتقادی بکاهند ، گاه داستان و حرفها بی مقدمه و دنباله میشد . نیز میل به مردم پسند شدن نمایش آنرا در جهت ذوقهای متلون می انداخت ، و در این حال حرفها شامل بامزه گیهائی میشد که ربط چندانی به ماجرای اصلی بازی نداشت و ظاهراً اينها مشخصات اصلی تمام نمایشهایی است که شرایط اجازه نمیدهد حصار عامیانه ی خود را بشکنند 
 اشخاص بازی نمایشهای عروسکی اغلب برای تماشاگر ایرانی شناخته است برخی از آنها نمونه ی دیگری از اشخاص قصه های عامیانه اند و به هر حال تماشا كريك زمینه ی قبلی در تصورات خود نسبت به آنها دارد . اشخاص مهم بازی عبارتند از پهلوان کچل که سخنش رفت ، پهلوان پنبه ای که تنها در برابر ضعفا صاحب شجاعت مضحکی است . عروس که هم خجالتی و هم پرادعاست ، مادر زن که لجوج و از خودراضی است ، ملاکه اغلب ریشخند میشود ، دوجور سیاه که یکی نوکر بامزه و وفاداری است و یکی گاه به صورت دیونموده میشود، جاروکشها ، غولك و شیشه باز كه هر دو مطر بند و شیرینکار، طبق کش که جهیزیه ی عروس را حمل می کند ، وروره ی جادو که پیرزنی اورادخوان وطلسم بند و بد قلب است ، دیو چهار شاخ و آدم دو صورت که هر دو موذی و بیرحم اند، دختر شاه پریان که نمونه ی لطف و زیبائی است و دختر رویاهای قهرمان . از سیاه باید سخنی بیشتر گفت که غالباً با اسمهائی چون «یاقوت» یا «مبارك» و با صراحت وطنز وشيطنتي ظريف ، محور اصلی تصادمات خنده آور است 
 تعداد عروسکها به نسبت احتیاج هر نمایش متفاوت بود ، و این تعداد ممکن بود تا به هشتاد عروسك برسد. بلندی قامت عروسكها يك وجب يا اندکی بیشتر است به طور متوسط ( حداكثر ثلث ذرع ) . لباس زنها روسری و شلیته و گاهی چاقچور به رنگهای مختلف و لباس مردها گاه کلاه نمدی پیراهن آبی یا قرمز و شلوار گشاد سیاه یا آبی ، و نیز لباسهای پهلوانی است. 
 ۱ ، در نمایش شاه سلطان سليم وبقول گردانندگانش : سلیم خان سی و يك نقش مختلف وجود داشت ، و بعضی از این نقشها هم دو یا چند نفری بود. از این قرار: ۱ ـ سلیم خان ۲ - غلام سیاه به نام : مبارك ٣ جارچی باشی ٤ ـ سقا باشی ه جاروکش (۲) نفر ) ٦ - قشون سلیم خان (پیاده ٤ نفر سواره ٤ نفر) ٧- مهمانان سلیم خان (٤) نفر) - ادیب هند ۹ سپهسالار اردوی سلیم خان ۱۰ـ کره اسب سلیم خان ۱۱ - مهتر (۲ نفر) ۱۲ با با تیمور که کره را میگیرد) ۱۳- پهلوانان يك عروسك بزرگ و دو تا كوچك) ١٤ - برزو قهرمان سلیم خان) ١٥ ـ طبال ١٦ - شیپورچی ١٧ - شاطرهای جلودار سلیم خان ( ٤ نفر ) ١٨ – شاطر باشی(جلوی درشکه ی سلیم خان) ۱۹ - نقارچی ها (۳) نفر) ۲۰ - رقاصان (۲) نفر) ۲۱ - فرخ خان پسر سلیم خان که میآید به تخت مینشیند ۲۲ - عروس ۲۳ـ ینگه های عروس ( ٤ نفر) ٢٤ - شیشه باز ٢٥ ـ راهبه ها که دیر خوانده میشدند ـ ٢ نفر ) ٢٦ زن فانوس باز ۲۷ مرتاض هند ۲۸ ـ عروس مبارك ۲۹ ـ غولك ٣٠ـ رقاصه كرد ۳۱ چوب باز . این نمایش رویهم ٥٣ عروسک داشته و اجرای آن سه ساعت طول میکشیده است . یادداشت آقای علی ها نیبال 
 - خیمه شب بازان کنونی توضیح میدهند که عروس دختر شاه پریان است ندیمه یا طایه ای دارد به اسم طیاره خانم که عاشق نمك مبارك است. از دوزن دیگر هم نام میبرند ؛ گلنسا که کلفت سلیم خان است ، و ربا به سلطان . و اضافه میکنند پهلوان علی طبق کش را که آدم قلدری است ، و میگویند اسب سلیم خان کری نام دارد . در نمایشهای خیمه ای که خاص طبقات بالا اجرا میشد نمايشها مجلل و مفصل و خیمه فاخر و رنگارنگ بوده است. عروسکها از جنبه ی ظاهری شکل واقعی دارند، و شخصیت های آنها هم گرچه کمی سطحی ، ولی واقعی است  
  چند عروسك ، معرف چند چهره ی دیگر از مردم ایران [با همکاری اداره ی کل روابط فرهنگی وزارت فرهنگ و هنر ]  
  عروسکها معمولا از چوب و کهنه و در موارد محدودی با سر گچی ساخته میشدند و مفاصل حرکتی آنها هم وسعت کافی نداشته است. از نظر فنی یعنی نوع حرکت دادن عروسکها - باید افزود که هم عروسك نخی در کار بوده است وهم عروسك دستی در عروسکهای نخی هر عروسك حداکثر به شش نخ آویخته بود؛ یکی به سر دو تا به دستها ، دو تا به پاها یکی به کمر. بدين ترتيب عروسك راه میرفت دستها را تکان میداد و با رها شدن نخ کمر تعظیم میکرد. «استاد» سرنخ ها را در دوره های پیش به انگشتان خود می بست و کمی بعد به چوبی که آنرا در دست میگرفت ، و از بالای صحنه و پشت «تجیر» (که هم زمینه ی صحنه ی بازی بوده است و هم صحنه را از پشت صحنه جدا میکرده تکان میداد. اما عروسکهای دستی نوعی است که در آن عروسک را چون دستکش به دست میکردند. و در این حال انگشتهای شست و وسطی بجای دو دست عروسك قرار ميگرفت و انگشت ابهام بجای سر عروسك و مچ به جای تنه اش و حرکات همین چهار مفصل بود که حالات عروسك را مجسم میکرد؛ «استاد از زیر بساط عروسکها را بالا میآوردو نمایش میداد . 
 در نمایش های سایه ای همچنانکه دیدیم عروسکها از مقوا یا چرم کدر یا پوستهای شفاف رنگین ساخته میشدند و «استاد» آنها را با سه چهارتر که یانی نازك حركت میداد 
 در شهرهایی که نمایش عروسکی پس از قرنها تمرکزی پیدا کرد نمایشخانه ی شناخته و رسمی این بازی قهوه خانه ها بوده است. نیز دسته های مطرب که شهر نشین شده بودند هر كدام يك دسته ی خیمه شب بازی داشتند ـ هنوز هم چند «بنگاه شادمانی که دکه ی مطربه است وسایل و گرداننده ی این بازی را دارند . اینها از طرف صاحبان مجلسهای جشن و سرور دعوت میشدند و نمایش میدادند. 
 در طهران از سال ۱۳۲۰ تا نزديك به پانزده سال «کافه ی شهرداری» هم در بیشتر برنامه های شبانه ی تابستانی خود يك برنامه ی خیمه شب بازی داشت ، ولی امروزه هیچ نمایشخانه ی رسمی یا ثابتی برای این بازیها وجود ندارد. 
 زیرا پس از غلبه ی تمدن غربی در اینجا و پیدایش عوامل تازه ای برای سرگرمی و تخدير، بازیهای عروسکی هم مثل خیلی چیزهای دیگر از نظر افتاد. تقریباً از پنجاه سال پیش تاکنون به طور آشکار فصل به فصل از درخشش نمایشهای عروسکی کاسته شده و برخی از انواع آن به تمامی از میان رفته است. شهرهائی که دارای روش و سلیقه ای در این بازی بوده اند ، یعنی تبریز و طهران و اصفهان و شیراز هم این بازیها را تقریباً کنار گذاشته اند. امروزه در این شهرها تنها دو سه نمایشگر دوره گرد گاهی نمایشی در محله های پرت میدهند و یا به دوره گشتن در دهها و قصبه های اطراف میپردازند. 
 ضربه ی مهم را از رواج افتادن قهوه خانه ها وارد کرد ؛ قهوه خانه که روزگاری محل نشست و برخاست مردمی از طبقه های گوناگون بود و نمایشخانه ای برای این بازیها ، بر اثر غلبه ی روال های تازه به تدریج شور و زندگی خود را از دست داد و بازیگرانش پراکنده شدند. وضربه ی قطعی را تغییر سلیقه ها ؛ زیرا سنتی است در اینجا که اگر بخواهند چیز تازه ئی را به دست بیاورند اول آنچه را که دارند از دست میدهند و بعدهم آن چیز تازه را به دست نمی آورند. بگذریم - مقایسه ی بازماندهی نمایش های عروسکی چهار شهر یاد شده در بالا این گمان را بعنوان نتیجه باعت میشود : در اطراف شیر از که خیمه شب بازی تنها از بازیهای هندی متأثر بود بیشتر از همه سادگی داشت. در طهران و اصفهان که از بازیهای مغولی هم بهره وزمینه ای داشت نمایش عروسکی پیچیده تر و گسترش یافته تر بود ولی شاید دقیق ترین و مجلل ترین نوع این نمایش در تبریز بود که هم بهره ی مغولی داشت و هم امکانات نمایشهای عثمانی را میشناخت ؛ ظاهراً در اطراف تبریز عروسکها بزرگتر بوده اند و مفاصل حرکتی شان کاملتر بوده است 
 نتیجه ی دیگر آن که دوره ی شکوه این بازیها در هر يك از شهرهای یاد شده روزگاری بوده است که این شهرها پایتخت یا مرکز حکومت بوده اند و تا شهر دیگری به پایتختی علم میشد ، دسته های معتبر نمایشگردان هم مثل خیلی از مردم دیگر به پایتخت تازه روی آور میشدند ، جز تبریز که اگر هم پایتخت نبود در اغلبی از دوره ها اهمیت سیاسی و شهری خود را تقریباً در حد پایتخت حفظ کرد 
 از خیمه شب بازان نیم قرن اخیر اینها را میتوان نام برد : لوطی جبار اردبیلی که حدود پنجاه سال پیش در آذربایجان و قفقاز و ترکستان سایه بازی نمایش میداد. مشهدی ابوالقاسم لوتى باشى ورمضان كل محمدرضا وعدل گداو لوتي رجب ولوتی اصغر شیرازی و محمد کمال و علیخان لوتی باشی از شیراز ، مرحوم مرشد رضا در دشتی واسداله برزوو مرشد زمانی ومرشد عباس ومرشد حبیب اله از اصفهان کاکا محمد و شیخ حسن و شیرزاد و برادرش حسین شیرزاد و شكر على وحسين مرده خور و احمد خمسه ای از طهران 
 ضمیمه فانوس خیال و شیشه ی سی و دو پیشه 
 «فانوس خیال» افزاری که سایه و تصویر هم نشان میداده گویا همان چراغ چینی است که به ایران آمده است و آنطور که از قراین بر میآید در قرنهای اولیه ی اسلامی آنرا بخوبی میشناخته اند و به کار میبرده اند. از فاصله ی قرنهای پنج و شش که این وسیله در چند شعر توصیف شد، تا هنگامیکه هنوز آخرین نمونه های آن باقی بود - یعنی اواخر قرن قبل ـ شاعران از آن سخن گفته اند. فرهنگ غیاث اللغات آنرا اینگونه تشریح کرده است : «فانوسی باشد که اندرون آن گرد شمع یا گرد چراغ برچیزی حلقه ی تصاویر از کاغذ تراشیده وصل کنند و آن چیز را به گردش آرند عکس تصاویر از بیرون فانوس با يك گونه لطف مینماید. بر این اساس و به كمك مقابله یی با تعریفهای دیگر تصور میرود که ساختمان فانوس خیال عبارت بوده است از : منبع نوری از قبیل شمع در وسط ، استوانه ای از ماده ی شفاف که نور از آن عبور میکرد (مثلا کاغذ شمعی) گرد آن که بر آن رشته ی تصاویر (مثلا از رقاصان) بوده است و به نیروی دود فتيله يا شايد يك اهرم يا به دلیل جریان داخلی هوا به گردش در میآمده 
 تصویری از فانوس خیال که آقای یحیی ذکاء بر اساس قراین موجود ترسیم کرده است. 
 است، حفاظ استوانه ای بزرگ و ثابت به نام فانوس برگرد افزار بریده های کدر بدنهای رقاصان یا تصاویر رنگینشان که بر استوانه ی شفاف میانی بود ـ حین گردش - بر این حفاظ ثابت سایه ها یا تصاویر رنگینی ایجاد میکرد تصويرها مشابه و دنبال هم بود و شامل مراحل متوالى يك حركت مثلا رقصى که شاید حین گردش با یکدیگر ترکیب میشد و در نتیجه برفانوس سایه ها یا تصویرها متحرک به نظر میرسید . فانوس خيال سبك وقابل حمل بود و هم روشنی بخش و هم وسیله ی تفریح و تماشا ، به همین دلیل نمایش تصویر و سایه با آن به نهایت پیشرفت خود رسیده بود؛ چنانکه شاعران در وصفهاى خودهريك به نوعی و باوضوح از حرکت آدمکهای آن حرف زده اند. 
 وسیله ی دیگری که تصاویر متحرک نشان میداده است افزار ناشناخته ایست که بنام «شیشه ی سی و دو پیشه امروزه برخی عوام از آن خبری قصه وار دارند. اشاره های متعدد ادبی درباره ی این وسیله در دست نیست، نمونه ای از آن باقی نمانده است و عوام هم جز آنکه مخترع آنرا مردی بنام «استاد محمد» معرفی کنند اطلاع دقیقی از آن ندارند تنها اشاره ی ادبی موجود ضمن شرحی معرف ( یا مخترع؟) آنرا شخص دیگری معرفی میکند: در سال ۸۶۹ هجری قمری در حضور سلطان سعید گورکانی «مهندسان جهان در دار الملك خراسان حاضر بودند و همه به قوت ذهن و دقت طبع امور عجیبه ظاهر مینمودند . از آن جمله خواجه علی ارده گر اصفهانی در يك شيشه سی و دو جماعت محترفه ی صنعت پیشه را که در کارخانه ی آفرینش موجودند به حیز ظهور آورد . چنانچه سی و دودکان • و کارخانه گشوده و هر پیشه وری به مهمی که مخصوص او بود مشغولی میکردند و بعضی از آن صور که در صفت به حرکت احتیاج داشتند مثل خياط ونداف و نجار وحداد به هیاتی جنبش ایشان را مرقوم قلم تصویر گردانیده بود که در آئینه ی خیال صورتی از آن زیبا تر نمینمود ... 
 گمان نمیرود که عمر «شیشه ی سی و دو پیشه به قرنهای اخیر رسیده باشد، 
 زیرا چنین وسیله ای که به لحاظ تصورات فنی سنگین وزن و گران قیمت بوده است و قابل حمل و نقل نبوده و جای ثابت و تماشاگر خاص میخواسته ، قطعاً در انحصار چند دربار باقی مانده است و بعدها هم نتوانسته است از این همه جنگها و بلایای ارضی و سماوی مصون بماند . تعزیه 
 شبیه گردانی» یا «شبیه خوانی» یا «تعزیه» نمایشی بوده است در اصل بر پایه ی قصه ها و روایات مربوط به زندگی و مصائب خاندان پیامبر اسلام و ـ خصوصاً وقایع و فجایعی که در محرم سال ۶۱ هجری در کربلا برای امام حسین و خاندانش پیش آمد ، ولی بزودی گسترش یافت و همه ی جنبه های داستانی و تفننی فرهنگ توده را شامل شد . 
 ۱ موضوعهای اصلی تعزیه تقریباً اینها بود : الف : فرود آمدن جبرئیل برای آگاه کردن پیغمبر از این که نوه هایش حسن و حسین توسط دشمنان دین به شهادت میرسند و سپس رحلت پیغمبر . رحلت حضرت فاطمه دختر پیغمبر و مادر حسن و حسين . شهادت حضرت علی پسر عم پیغمبر و پدر حسن و حسین . زهر خورانیدن به امام حسن وشهادت او . 
 ب : مردم کوفه امام حسین را پنهانی برای بدست گرفتن خلافت به کوفه دعوت میکنند . مسلم از طرف امام به کوفه میرود تا حرکت امام را خبر دهد اما دستیاران خلیفه ی غاصب که یزید باشد دو طفل او و سپس خودش را به شهادت میرسانند . امام با خانواده اش و سپاهی از مریدان از مکه به سوی کوفه میرود . از هنگام تسلط عربها بر ایران، ایرانیان همیشه فرصتی میجستند تا 
 از طرف یزید هم حربا گروهی اندک و سپس شمر و ابن سعد با سپاهی بسیار برای جلوگیری از امام میآیند . محل برخود صحرای کربلاست . حربه حقانیت امام ایمان میآورد و به نفع او میجنگد و کشته میشود . امام حسین در برابر فرستادگان یزید که رسولان ناحقند ایستادگی می کند . وعده های فریبنده ی آنها در او اثری ندارد . آنها آب فرات را بروی سپاه امام میبندند؛ محاصره طول میکشد، امام به همراهانش میگوید که ایستادن مرگ است و مرگ در راه حق شاهراه بهشت است ، و همه را در ماندن یا رفتن و زیستن آزاد میگذارد . جز هفتاد و دو تن دیگر دوستانش او را تنها میگذارند این هفتاد و دو تن هم به تدریج کشته میشوند؛ عباس برادر ناتنی امام حین آوردن آب به شهادت میرسد . پسران خواهر امام و دو پسر امام علی اکبر و علی اصغر نیز کشته میشوند . در این تنگنا قاسم پسر بزرگ امام حسن با فاطمه دختر امام حسین عروسی میکند ولی پیش از تحقق ازدواج به همراهی برادرش عبدالله شهید میشود. در دهمین روز محرم امام به همه ی شیعیان و پیروان حقیقت وعده میدهد که در صحرای محشر شفاعت آنان را نزد خدا و پیامبر خواهد کرد ، سپس جنگ میکند و به شهادت میرسد . چادرها به غارت میرود و همه ی خاندان اسیر میشوند و به کوفه و شام برده میشوند. ارواح پیامبران پیشین اندوهگین براجساد شهدا میگذرند ، و سپس افراد قبیله ی بنی اسد جسدها را به خاک میسپرند . 
 ب : در بارگاه یزید ایلچی کافر فرنگ با دیدن اسرا و سر بریده ی امام ایمان میآورد ، از امام دفاع میکند و شهید میشود . اسرا را در کوچه و بازار میگردانند و این مردم را منقلب میکند . هيچيك از مسببان واقعه ی کربلا نمی توانند از آتش خشم خدا بگریزند؛ چهار سال بعد در سال ٦٥) یکی از طرفداران امام به اسم مختار ثقفی خروج میکند و طی کشتار انتقام جویانه ای اغلب آنها را به کیفر میرساند 
 - در این واقعه پسر امام علی اوسط ملقب به زین العابدین ( از شهربانو، مادر ایرانی ) که به واسطه ی بیماری نتوانسته بود بجنگد زنده ماند و کمی بعد به امامت رسید . امام های بعد احفاد او هستند و ماجرای زندگی و مشقات و پایان آنها به زودی موضوع تعزیه نامه های دیگری شد • خود را از این سلطه رها کنند ؛ پیدایش نهضتهای مقاومت و فرقه های ایرانی که دشمنان دستگاه مرکزی قلمروی عربی اموی و بعدها حتى عباسی بودند ، از نتیجه های این کوشش بود . یکی از بهانه های این مخالف خوانی موضوع غصب خلافت بود توسط افرادی که از خاندان پیغمبر نبودند . ایرانیان در برابر این خلفا از افراد خاندان پیغمبر و دنباله هاشان تا مدتی از فرمانروایان عباسی حمایت کردند و بدین ترتیب فرقه ی معتبری به وجود آورند که با نام «شیعه» خود را از فرقه های معتقد به دستگاه خلافت ـ خصوصاً «سنی» ها – جدا میکرد . شاید ایرانیان نزدیکی به دوده ی پیغمبر را از آنجهت حس میکردند که یکی از همدمان پیغمبر یعنی سلمان ، اهل ایران بوده است ، یا که چون پیغمبر بنا بر حدیثی از انوشیروان شاه ساسانی به احترام یاد کرده، یا از آنرو که میگویند حضرت علی با فروش برده وار دختران اسیر یزدگرد سوم آخرین شاه ساسانی مخالفت کرد و هر يك از آنها را با احترام به کابین یکی از بزرگان عرب در آورد. 
 قاتل عمر (که میگفتند غاصب حق پیشوائی است) راهم ابولوء لوء ایرانی میدانند ، و مهمتر از همه اینکه شهربانو همسر امام حسین ایرانی و یکی از دختران یزدگرد سوم بود شهر بانو ما در چهارمین امام شیعیان یعنی زین العابدین بود که امام های بعدی همه از پشت اویند و در نتیجه همه از اصل شهر بانو ، که از آن میان هشتمین امام نیز در ایران دفن است . 
 به هر حال جانبداری از خاندان رسالت هميشه يك سرپوش مذهبی بود برای نهضت های سیاسی ضد عربی ایرانیان . زیرکانه ترین استفاده از این سرپوش را صفوی ها کردند در آن هنگام که با رسمی کردن مذهب شیعه و برانگیختن احساسات مذهبی مردم - بر علیه عثمانی سنی مذهب ـ وحدتی به این سرزمین و مردمش دادند و استقلالی به قلمروی خود. پیدایش یا تحول و تكامل تعزیه یکی از نتیجه های این استقلال سیاسی و مذهبی بود . صفویها که میخواستند این علم را بر پا نگه دارند از شعر و معماری مذهبی ، و نیز دسته های نمایشی مذهبی حمایت کردند . از طرفی به تدریج براثر پیدایش ثبات و آرامش نسبى ، يك طبقه ی متوسط وحتى مرفه بازرگان و کاسبکار به وجود آمد که به پیروی از اقتضای زمان ، شاید برای نمایش اعتبار خود و شاید هم به قصد ثوابکاری و جلب آمرزش اخروی کمکهای مالی فراوان به اینگونه دسته های مذهبی که هر ساله توسعه مییافت ـ میکرد . به همین دلیل در پایتخت صفویها یعنی اصفهان کار دسته گردانی به منتهای عظمت خود رسید . تا آنجا که تماشاگران ساکن دسته ی عظیم وصامتی را سان میدیدند که گذشتنش از بامداد تا شامگاه طول میکشید و در آن صحنه هائی به ترتیب از بدو خلقت تا زیارت کردن شیعیان از مرقد امام هشتم تدارك شده بود . و چنین دسته هائی تا نیم قرن پیش هنوز در اصفهان باقی بود . 
 ه در تاریخ ابن کثیر شامی آورده است که معز الدوله احمد بن بویه در بغداد در دهه ی اول محرم امر کرد تمامی بازارهای بغداد را بسته سیاه عزا پوشیدند و به تعزیه ی سیدالشهدا پرداختند. چون این قاعده در بغداد رسم نبود لهذا علماء اهل سنت آنرا بدعتى بزرك دانستند و چون بر معز الدوله دستی نداشتند چاره جز تسلیم نتوانستند. بعد از آن هر ساله تا انقراض دولت دیالمه شیعیان در ده روز اول محرم در جمیع بلاد رسم تعزیه به جا میآوردند و در بغداد تا اوایل دولت سلجوقی برقرار بود ، ۰۱ 
 د به طوریکه احمد بن ابوالفتح در احسن القصص آورده ( به شماره ی a 567 در موزه ی آسیایی تعزیه در سال ۹۶۳ میلادی حدود ٣٤٢ شمسی] در بغداد توسط معز الدوله ی بویه ای اجرا شد» ۲. 
 از دو مدرك بالابر میآید که سیاه پوشیدن و بازار بستن در عزای امام حسین بنا به امر معز الدوله رسم یا رسمی شد . و به گمانم این مدركها - بر خلاف تصور خیلیها گوینده ی این مطلب نباشد که تعزیه به معنای نمایشی آن هم از این زمان معمول شده باشد ، خصوصاً كه توجه داريم يك شكل نمايشي طي زمان و به تدریج و بر پایه ی پذیرش شرائط و مردمان به وجود میآید نه يكباره وبنا به فرمان . به هر حال معز الدوله سوگواری برای خاندان رسول را عمومی کرد ، و طی هفت قرن مرحله به مرحله شکل نمایشی تعزیه یا شبیه خوانی از آن خارج شد . چگونگی این تحول را به صورت تقریباً دقیقی میتوان از یاد داشتها و سفرنامه های سیاحان اروپائی استخراج کرد . این یادداشتها مسیر پیدایش و تکامل تعزیه را چنین نشان میدهد : ابتدا تنها دسته هائی بوده اند که به کندی از برابر تماشائیان میگذشته اند و با سینه زدن و زنجیر زدن و کوبیدن سنج و نظایر آن ، وحمل نشانه ها و علم هائی که بی شباهت به افزارهای جنگی نبود و نیز همآوازی و همسرائی در خواندن نوحه ، ماجرای کربلا را به مردم یادآوری میکردند . در مرحله ی بعدی آوازهای دسته جمعی کمتر شد و نشانه ها بیشتر و یکی دو واقعه خوان ماجرای کربلا را برای تماشاگران نقل میکردند وسنج وطبل و نوحه آنها را همراهی میکرده است . چندی بعد به جای نقالان، شبیه چندتن از شهدا را به مردم نشان دادند که با شبیه سازی ولباسهای نزديك به واقعیت میآمدند و مصائب خود را شرح میدادند . مرحله ی بعدی گفت و شنید شبیه ها بود با هم و بعد پیدایش بازیگران شاید در آخرین نیم قرن دوره ی صفویه، تعزیه تحول نهائی خود را طی کرد و به آن شکلی که میشناسیم در آمد.  
  نویسنده ی دقیق ئولیاریوس Olearius که ماه محرم ١٠١٦ هجری شمسی را در اردبیل - شهر مقدس خاندان صفوی بوده است توضیحات مفیدی از آنچه دیده بود میدهد : سوگواریها ، نوحه ها ، مراثی و تیغ زنیها که در روز عاشورا (روز قتل) جاری بوده است ، اما نه او و نه هیچ سیاح دیگر عصر صفوی هیچ اشاره ای به عرضه ی نمایشی واقعه نمیکند . بنابراین محقق است که در این زمان وجود نداشته است ،. «تاورنیه - Tavernier ، یکی از مراحل تحول را در یادداشتهایش نشان داده است. او در محرم ١٠٤٦ خورشیدی در حضور شاه صفی دوم در اصفهان شاهد مراسمی بوده است که پنج ساعت پیش از ظهر شروع شده و تا ظهر طول کشیده است. گفته ی او با مدرکی در شبیه سازی تمام میشود: « در بعضی از آن عماریها طفلی هائی شبیه نعش خوابیده بودند و آنهائی که دور عماری را احاطه کرده بودند گریه و نوحه و زاری میکردند. این اطفال شبیه دوطفل امام حسین هستند که بعد از شهادت امام ، خلیفه ی بغداد یزید آنها را گرفت و به قتل رسانید ...» 
 به دلیل حرمتها این دسته ها را فقط مردان میگردانیدند و زنان به هیچ روی در آنها جایی نداشتند؛ نقشهای زنان را جوانان تازه سال و نازك صدا بازی میکردند ، اما بین کودکان دختر بچه های کمتر از نه ساله نیز وجود داشتند. 
 بهر جهت یکصد و بیست سال پس از گزارش «تاورنیه در نوشته ی «ویلیام فرانکلین - Frnklin ، این نمایش را در یکی از مراحل نهائی اش میبینیم . او در کتابش «مشاهدات سفر از بنگال به ایران در فصل از بنگال به شیراز بازیهائی را که در محرم ١١٦٦ شمسی (عهد زندیه دیده است می آورد : «... هر روز اشخاصی که برای این کار هستند گوشه هایی از این داستان را نمایش میدهند. نشانه هائی هم در دسته ها حمل میکنند که یکی از آنها نمایشی است به نام «آب فرات» . دسته های بچه ها و جوانان که عده یی به لباس سربازان ابن اسعد و گروهی به قالب همراهان درمانده ی امام حسین در آمده اند ، در کوچه ها میگذرند و با هم نزاعهایی میکنند که گاهی به جنگهای نسبتا شدیدی می انجامد. 
 در جای دیگر خلیفه یزید را میبینیم که روی تخت مجللی نشسته ، اطرافش قراولان ایستاده اند و کنارش سفیر فرنگی که داستان اسلام آوردنش را قبلا تعریف کردیم . یکی از جالب ترین نمایشهای این سوگواری نمایش عروسی قاسم جوان پسر امام حسن است با دختر عمویش که دختر امام حسین باشد . این عروسی هیچگاه تحقق نیافت چون قاسم در یکی از نبردهای کنار فرات در هفتم محرم کشته شد . پسر جوانی نقش عروس را با همه ى تزيينات يك عروس بازی میکند . این عروس همراه زنهای خانواده اش است و با لحنی اندوهبار . شعری راجع به پایان غم انگیز شوهرش که توسط کفار نابود شده میخواند نمیتوان دقایق جدا شدن آنها را فراموش کرد ؛ وقتی که شوهر نامزد جوانش را ترک میکند تا به جنگ برود با او لطیف ترین وداعها را میکند و جامه ی سوگواری به او میدهد و دختر هم جامه را بروی شانه های خود میاندازد...» 
 این نوشته نشان میدهد که در اواخر سلطنت زندیه تعزیه شکل خود را پیدا کرده بوده است. کمی بعد در ابتدای دوره ی قاجاریه تعزیه به دلیل حمایت شاهان و نیز طبقه ی جدید مرفه بازرگان و سیاسی دامنه دارتر شد. این پشتیبانی تنها يك حمايت خالص از نمایش نبود ، بلکه نیز وسیله یی برای بدست آوردن وجاهت ملی بود ، زیرا بسیاری هم بودند که در اثر تفسیرهای مخالف علما 6 از حمایت تعزیه روی گرداندند و به ساختمان مسجد و محراب پرداختند. باری از این پس هم در میدانها و گورستانها نمایش میدادند و هم در نمایشخانه های موقت که نام «تکیه» یا «حسینیه » داشت. ساختمان تکیه های موقت رابطه ی روشنی داشت با روحیه ای ناشی از دوره ی طولانی چادر نشینی گذشته. نمایشخانه عبارت بود از چادر یا خیمه ی بسیار بزرگی که بر تیرکهای چوبی استوار میشد و میشد آنرا به آسانی بر پا کرد یا جمع و منتقل کرد. کمی بعد نمایشخانه های ثابت هم توسط رجال وقت ساخته شد که ساختمان اینها ارتباط واضحی داشت با ساختمان سنتی زورخانه ها با غرفه هائی برای تماشائیان برگرداگرد محوطه 
 به نظر میرسد که معماری حیاط کاروانسراها يك طرح مقدماتی ساختمان تکیه های ثابت و پیش از آن حتی بنای زورخانه ها بوده است. گرداگرد حیاط کاروانسرا غرفه ها و حجره هائی بود برای مسافران و در وسط سکوی بزرگی به بلندى يك ذرع كه اصلا سقف انبار آب بود . هرگاه در شبی خوش قافله ای اطراق میکرد، بر این سکو نقالان و کشتی گیران و بازیگران منفرد یا مطربان دوره گرد مسافران را ـ که برایوانهای غرفه ها گرد میآمدند سرگرم میکردند . اگر مسافران زایر بودند انواع نقالیهای مذهبی خصوصاً صورت خوانی و شمایل گردانی در این تماشا سهم بزرگتری داشت وسکوئی ) به جای گود ) در وسط که جای بازی بود تاریخ دقیق ساختمان یکی از این تکیه های ثابت یعنی «تکیه ی نوروزخان ۱۱۷۷ شمسی ، مقارن با اولین سالهای سلطنت فتحعلیشاه است  
 تعزیه در فضای باز با شبیه خوانان دوره گرد.  
 سرهنگ «گاسپار در وویل ـ Drouville، در ۱۲۰۰ شمسی در طهران شاهد تعزیه ای بوده است که در فضای باز اجرا میشده و چهار هزار سیاهی لشکر داشته است : «مهمترین مرحله ی نمایش روز دهم محرم بر صحنه میآید . در این روز یکی از درباریان که ایفای نقش حسین بن علی به وی محول شده است باسوارانی به تعداد همراهان حسین به هنگام عزیمت به کوفه ، به میدان میآید. ناگهان عبید زیاد در رأس چندین هزار سرباز سر میرسد ، اما امام حسین از تسلیم و بیعت سر باز میزند و با وجود همراهان معدود خویش با شجاعت و شهامت به جنگ ادامه میدهد. من از دیدن این صحنه ی جاندار که چیزی از واقعیت کم نداشت به حیرت افتادم . حيرتم وقتی بیشتر شد که دیدم پس از پایان نمایش از آن چهار هزار تن که بدون رعایت نظم و احتیاط به جان هم افتاده بودند حتى يك تن نیز زخمی نشده است...۱ در ۱۲۱۷ شمسی – پنج سال پس از مرگ فتحعلی شاه ـــ «الکساندر خوچکو از سی و سه تعزیه نامه ی اصلی نام میبرد که محور همه ی شبیه خوانی ها بوده است و در دفتری به اسم «جنگ شهادت متعلق به فتحعلیشاه آنها را بازنویس کرده بوده اند . میگوید اینها را مردی به اسم «خواجه حسینعلی خان، به من فروخت که سردمدار نمایشهای دربار در طهران بود و مدعی اینکه اینها را او نوشته است بالااقل در چندتای آنها تجدید نظر کرده است. این نشان میدهد که تعزیه نویسی از مدتها پیش از این شروع شده بوده است ، فکر مجموعه کردن تعزیه نامه ها نیز دلیل رونق تعزیه نویسی است 
 در محرم ۱۲۲۸ شمسی « ئوژن فلاندن Flandin ، تعزیه هائی در طهران دید و درباره ی آنها چنین نوشت: ... به زیر چادرهایی که در معابر عمومی، حیاط مسجدها ، یا درون قصرهای بزرگ بر پا میسازند دایر میشود . در وسط چادر تختی میگذارند که بازی روی آن انجام میشود . روی تخت منبریست که پیش از هر نمایش ملائی بالای آن رفته مردم را وعظ میکند و برای نمایش حزن انگیز بعد آماده شان میسازد. شبیه ها به طوری لباس میپوشند که اعمالشان تا ممکن است حقیقی به نظر آید . فرنگی که نقش مهمی را بازی میکند لباسش اروپائی است . بازیگران یکی از این نمایشها از حضور ما در طهران استفاده کرده کلاههای سه گوش و نیز چند تکه از لباسهای ما را قرض گرفتند تا خود را فرنگی حقیقی نشان دهند. یکی از برادران [محمد] شاه ما را به یکی از این تعزیه ها دعوت کرد . چند روز بعد هم به مجلس دیگری رفتیم. آخری در هوای آزاد ، جائی که تماشاچیانش بر بامها و پشت پنجره ها و اطراف جمع شده بودند به معرض تماشا در آمد. منظره ای که بیشتر مرا جلب کرد جنگی بود که بین پیروان خاندان حسین ولشکر یزید اتفاق افتاد. این منظره چنان اثر میكرد كه انسان به شك می افتاد نکند حقیقی باشد... تعزیه نامه ها به شعر نوشته شده که بازیگران با آهنگ و حالات وحركات مخصوص میخوانند و در مردم ایجاد شور می کنند. مدت تعزیه ده روز است لیکن علاقه و رغبت مردم به تعداد این روزها افزوده گرچه تعزیه با ایمان و خلوص بازی میشود معهذا ایرانیان به من گفتند بیشتر ملاها با این رویه مخالفند و بد میدانند که امامهایشان را بر صحنه ی است ... 
 نمایش ببینند!...  
 يك گروه تعزیه گردان . سمت راست پیرمرد مطراق به دست معین البکاست از کتاب یادداشتهائی از زندگی خصوصی ناصرالدینشاه ] • 
 تصور میرود که مخالفت واعظان و ملاها با تعزيه يك مخالفت حرفه ای بوده است زیرا دیگر مردم از پدیده ی تازه یعنی نمایش ؛ هرچند مذهبی) بیشتر استقبال میکردند تا از خطابه های آنان از طرف دیگر گفتنی است که در نخستين مراحل تعزیه بسیاری از نقالان مذهبی و غیر مذهبی به بازی تازه پیوستند؛ نخست برای واقعه خوانی در دسته ها و سپس برای بازی در نمایش بدین ترتیب تعزیه حین جستجوی شکل نهائی خود فراوان از مایه و سبك نقالي كمك گرفت. 
 جالب است که هنوز هم میتوان دو روش مشخص نقالی را در تعزیه تشخیص داد؛ بيان غمناك آوازی در دستگاههای معین موسیقی ایرانی که «مظلوم خوانها» به کار میبرند و بازماندهی نقالی مذهبی است ، ـ بیان غلو شده ی پر از طمطراق وتحرك وشکوه که اشقیا به کار میبرند و بازماندهی نقالی حماسی است. 
 پیش از این دیدیم که چگونه تعزیه مراحل تکوین خودرا از زمان معز- الدوله دیلمی تا اواخر صفويه يك به يك پيمود. اندکی بعد نادرشاه افشار که سنی بود و علاقمند به دوستی ایران و عثمانی، سعی کرد از توسعه ی این نمایش خاص شیعی جلوگیری کند و تا حدودی هم موفق شد ، ولی بعداز او در دوره ی زندیه این نمایشها که ضمناً تنوعی هم بود در زندگی یکنواخت عامه مردم ادامه یافت و در عهد قاجاریه که طبقات مادون چون پدیده یی مذهبی و طبقه ی مرفه و اشرافی چون تفنن و تجمل از آن حمایت میکردند بسطی پیدا کرد تا در روزگار و تحت حمایت ناصرالدینشاه قاجار به اوج توسعه و شکوه خود رسید . 
 یکی از مدرک های ایرانی در مورد تعزیه ی دوره ی ناصرالدینشاه توضیح میدهد: «ناصرالدین شاه که از همه چیز وسیله ی تفریح میتراشید در این کار هم سعی فراوان به خرج داد و شبیه خوانی را وسیله ی اظهار تجمل و نمایش شکوه وجلال سلطنتش کرد و آنرا به مقام بزرگی رساند شاهزاده ها ورجال هم به شاه تأسی میکردند و آنها هم تعزیه خوانی راه میانداختند. کم کم تکیه های سر محل هم که سابقاً تعزیه های عامیانه میخواندند از حیث نسخه و تجمل به بزرگان تأسى جسته و هر يك به فراخور توانائی اهل محل بیش و کم تجمل و شکوه را در این عزاداری وارد کردند. در دهه ی اول محرم رویهمرفته بين دویست سیصد از این مجالس تعزیه داری در خانه های اعیان و تکیه های محلی در شهر تهران دائر بود. همینکه اعیانیت در تعزیه وارد شد نسخه های تعزیه هم اصلاح شد و پاره ای چیزها که هیچ مربوط به عزاداری نبود مانند تعزیه ى درة الصدف و تعزیه ی امیر تیمور و تعزیه ی حضرت یوسف و عروسی دختر قریش نیز در آن وارد گردید و برای اینکه جنبه ی عزاداری آنهم بالمره از بین نرود، در مقدمه یکی از این حکایات نیمه تفریحی و نیمه اخلاقی و در آخر یکی از واقعات یوم 
 تکیه ی دولت ، يك نقاشی از کمال الملك [ محفوظ در موزه ی کاخ گلستان ] صحن خالی تکیه ی دولت ] Persia and the Persians از کتاب 
 الطف به نمایش گذاشته میشدا. 
 بر اساس مدارك موجود معلوم است که در دهه ی اول ماههای محرم عهد ناصر الدین شاه تقريباً سيصد مجلس «شبیه خوانی» در نمایشخانه های موقت و دائم یعنی «تکیه» ها و «حسینیه ها بر پا میشد. «گوبینو – Gobinean، میگوید که تکیه های كوچك پايتخت هر يك تاسیصد تماشاگر را در خود جا میداده است . 
 نما يشخانه های بزرگ تکیه ی ولی خان تکیه ی سپهسالار ، تکیه ی قورخانه، تکیهی حاجی میرزا آقاسی تکیه ی سر چشمه، تکیه ی عزت الدوله ، تکیه ی نوروزخان، تکیه ی رضا قلیخان تکیه ی سرتخت تکیه ی اسمعیل بزاز ، تکیه ی چهل تن ، تکیه ی سید ناصر الدین، تکیه ی حیاط شاهی و غیره ] تا حدود سه هزار نفر جا داشته است، و در اصفهان تکیه هائی [ گویا بدون سقف بوده است که در آنها بین بیست تا سی هزار نفر به تماشا می نشسته اند». 
 کنت گوبینو که سالهای ١٢٣٤/٣۷ و ١٢٤٠/٤٢ شمسی را در ایران بوده است عظمت تکیه های آن دوره را ستوده و از جمله هم به تکیه ی ناصرالدین شاه در پایتخت موسوم به «تکیه ی شاهی اشاره کرده است و هم به تکیه ی ییلاقی او در نیاوران ولی در ١٢٤٨ شمسی بود که به دستور ناصرالدینشاه و مباشرت دوستعلی خان معير الممالك عظيم ترین نمایشخانه ی همه ی اعصار تاریخ ایران یعنی «تکیه ی دولت در زاویه ی جنوب غربی کاخ گلستان با گنجایش حدود بیست هزار نفر و صرف مبلغی معادل یکصد و پنجاه هزار تومان ساخته شد. 
 ساختمان مدور «تکیه ی دولت در چهار طبقه و با مساحت تقریبی دوهزار و هشتصد و بیست ذرع مربع مجلل ترین نمایشخانه های تعزیه بوده است و در این تکیه بود که هر ساله در دهه ی اول محرم پس از ساعتها گرداندن دسته های بزرگ و پرا بهت که غلبه ی جنبه ی تماشائی و رقصی دفیله شان خاطره ی عزاداری را از یاد میبرد بزرگترین و پر جلال ترین نمایشهای تعزیه ۲ روزی دو بار - 
 مشخصات و اندازه های تقریبی تکیه ی دولت را چنین ذکر میکند : قطر ساختمان ٦٠ متر ارتفاع ٢٤ متر ، قطر سکو ۱۸ متر ، بلندی سکو ۹۰ سانتیمتر ، عرض گذرگاه محیط برسکو ٦ متر عرض هر طاقنماهر ۷ متر عرض وسیع ترین مدخل ٢٥ر ۸ متر تنها در عرصه ی گرد گذرگاه که ۳۰ سانتیمتر بلندی داشت چهار هزار زن مینشسته اند . گرد این عرصه چهار ردیف پله کان برای نشستن مردان بوده است و محیط بر این طاقنماهای اشراف بود در سه طبقه این تکيه يك طبقه هم زير زمین داشته است . مولف « جغرافیای اصفهان » در ١٢٥٦ شمسى از يك تكيهى جدید البنای اصفهان صحبت میکند (ص۲۲) که با نی آن مسعود میرزای ظل السلطان حکمران بوده است و گوید از نظر شکوه نسبت به تکیه ی دولت مرتبه ی دوم را دارد اما به حسب وسعت رتبه ی اولی را . 
 ۲ - این توصیفی است از يك صحنه ی «حضرت یوسف» «آمدن تاجر مصری بر سر چاه و فروش یوسف به توسط برادران خیلی تماشا داشت. عدلهای قماش وصندوقهای مال التجاره ی سربسته را برشترها بار کرده بودند وروى هريك از آنها يك كاكاسياه بر صحنه میآمد؛ «روزها از دو ساعت بعد از ظهر تا نزديك غروب، و شبها از دو • تا پنج شش ساعت از شب گذشته و در شب چندین هزار چراغ و شمع افروخته میشد و به مراتب بر جلال و شكوه مجلس افزوده میگشت.  
 تکیه ی دولت پس از اجرای يك نمایش در ١٢٦٩ شمسی از کتاب یادداشتهائی از زندگی خصوصی ناصرالدینشاه ]  
 با پیراهن عربی سفید و کلاه فینه ی سرخ نشسته بود. شاید دویست شتر به این ترتیب میآمد و میگذشت تا بالاخره تاجر وزیر دستان و همراهان با آبداری و قبل و منقل و بارهای آشپزخانه و چادر و دستگاه میرسید و در سرچاه رحل اقامت میافکند فروش یوسف در مصر موقع نمایش تجملات سلطنتی بود که از دستگاههای سلطنتی آنچه نخبه وز بده بود هر يك در موقع خود نمایش داده میشد کتاب شرح زندگانی من - ج 1 ) ترکیب ساختمان تکیه های ثابت این بود سکوئی در وسط به بلندی بین نیم تا سه ربع ذرع که جای بازی بوده است. دوردیف پلکان دو یا سه تائی در طرفین سکو برای بالا و پائین رفتن . گذرگاهی محیط برسکو که آنهم جزء عرصه ی بازی بود و معمولا جای اسب تازی و جنگ و جدال. محوطه ای محیط برگذرگاه که جای نشستن زنان و کودکان تماشاگر بود غرفه ها و طاقنماهائی گرداگرد تكيه در يك يا دو یا سه طبقه که مردان تماشاگر در آنها می نشسته اند ، و گاه یکی از این طاقنماها هم برای نشان دادن صحنه یی مهم به کار میرفت. یکی از غرفه های هم سطح زمین رختکن بازیگران بود. تکیه چند مدخل داشت که از برخی از آنها برای آمدورفت تماشاگران استفاده میشد. دو تا از این مدخلها لزوماً راهی داشته است به انبار یا کاروانسرا یا فضائی در پشت تکیه که جای نگهداری شتران و افراد قافله يا اسبها و سوارکاران بوده است و برای مثل قافله به هنگام از این راه میرسید و پس از یکی دو بار گشتن به دور سکو از راه دیگر خارج میشد یا هر بازیگر سواره از آنجا میآمد و به آنجا باز میگشت. نمایشخانه ها گاه سقف داشته اند و گاه بی سقف بوده اند و گاه نمایشخانه ی بی سقف سکوی با سقف داشته است . سقف تکیه ترتیب مییافت از بستهای چوبی که بر آنها چادر می کشیدند و به آسانی میتوانست برداشته یا گذاشته شود. در برخی تکیه ها ، طرفين سكو به جای پله شیب داشته است بطوریکه اسب میتوانست از آن بالا و پایین برود. سکو شکلهای گوناگون داشت؛ گرد مربع ، مستطیل و بی قاعده و همه ی اینها تابع شرایط اصلی و شکل زمین و ساختمان بوده است؛ زیرا برخی سکوها در اصل سقف انبار آب بوده، برخی حوضی که رویش را پوشانده بودند وغيره ، و باز زیرا که اغلب تکیه ها در اصل گذرگاه یا مسجد یا کاروانسرا و نظایر آن بوده است که با تغییرهایی به صورت تکیه در آمد . به طور متوسط در هر يك از دوسوم قصبات و دهستانهای ایران يك نمايشخانه ی تعزیه وجود داشته  
 است که یا به همین منظور ساخته شده بود یا میدانها و مساجدی بوده است که با مختصر تغییری برای این نمایش ترتیب یافته بود در هريك از شهرها به طور متوسط چهار تکیه وجود داشت غیر از تهران که نامهای حدود سی تکیه ی آن در دست است. آنچه گفته شد بجز تکیه های موقت است یا گذشته از میدانهایی که در آنها - در فضای باز و بين حلقه ی جمعیت ـ نمایش میداده اند. 
 نمایش در فضای باز شکوه و سیر و ادامه ای دیگر داشت ؛ اين يك جور بازی دوره گرد کمال یافته بود که ممنوعیتهای اخیر کمتر توانست راهش را سد کند. 
 برای نمونه اقلا تا حدود بیست سال پیش هر صبح عاشورا تعزيه به صورت يك تماشای چشم گیر و پرسیاهی لشکر در میدان عالی قاپوی اردبیل بازی میشد . دور تا دور این میدان را دسته های عزاداری پر میکردند و مردم پشت سر این دسته ها یا بر سر بامها و پنجره های مشرف بر میدان جمع بودند، و گروه بزرگی شبیه گردان در وسط میدان به نمایش واقعه ی روز عاشورا میپرداختند . این نمایش بسیار عظیم بود و در آن گذشته از تعداد بازیگران ورود رده های جانورانی چون شتر و اسب یا کندن خندق در میدان یا تاراندن اسبها و جنگهای طرفینی ا بهت و شکوه فراوان به تعزیه میداد . در پایان که غارت نشان داده میشد خیمه ها را آتش میزدند و فرار و اسیری زنها و کودکان بسیار تکان دهنده بود . 
 جز نظایر این نمایش میدانی تعزیه به گونه ی دیگری هم در میدانها یا اطراف دهها و شهرها اجرا میشد که نام «تعزیه ی دوره داشت در تعزیه ی دوره چندین دسته شبیه گردان با فاصله های معین ( به طوری که کار يك دسته مزاحم کار دسته ی دیگر نشود هر کدام خلاصه ي يك دستگاه تعزیه بیان کننده ی وقایع ده روز اول محرم - را به ترتیب نمایش میدادند . تماشاگران در سراسر محوطه ی وسیعی جمع بودند . چون کار دسته ی اول تمام میشد کمی بالاتر میرفت تا همان دستگاه را برای گروه دیگری از تماشائیان اجرا کند و دسته ی دوم جای او را میگرفت تا واقعه ی بعدی را بازی کند بعد دوباره دسته ی اول باز بالاتر میرفت ، • دسته ی دوم جای دسته ی اول را میگرفت و دسته ی سوم جای دسته ی دوم را • این حرکت زنجیر وار ادامه داشت و در نتيجه يك دوره تعزیه به وسیله ی چندین دسته تعزیه خوان - نمایش دهنده ی ده واقعه به طور مسلسل ـ در طول محوطه ای - بزرگ و برای جمعیتی عظیم به نمایش در میآمد. «تعزیه ی دوره» بيشك شكل تکمیل شده ی دسته هایی است که با حمل شبیه ها و نشانه های واقعه ی طف به همراهی يك نقال ماجرای دهه ی اول محرم را دفیله وار از پیش چشم مردم میگذرانده اند. 
 بازگردیم به نمایش خانه های رسمی بر اساس نوشته های «گوبینو» معلوم میشود که همچشمیهای اشراف باعث میشده است که هر يك از ايشان در تزیین هر چه بیشتر طاقنمای خود بکوشد و با آثار عتیقه ی گوناگونی که هر کدام را از يك گوشه ی دنیا گرد آورده بود و آنها را به درو دیوار طاقنمايش ميآويخت شأن خود را به دیگران یادآوری کند. اغلب اشراف و بازرگانان مخارج تعزیه را تقبل میکردند ، و یا در وصیت نامه هاشان درآمد قسمتی از املاکشان را برای مخارج تعزیه کنار میگذاشتند یا ملکی برای ساختن تکیه و یا تکیه ی ساخته ی خودرا وقف میکردند. اما تکیه های موقت به همت مردم هر محله و وسایلی که از خانه بیرون میداند بر پا میشد و مفروش و تزیین میشد و آماده ی نمایش میشد. 
 مخارج تعزیه را هم همین مردم بین خود جمع میکردند. تأثر عمومی از فاجعهی كربلا و داشتن يك وجه اشتراك ـ يعنی قهرمانان مشترك در دهه ی اول محرم يك نوع همبستگی روحی بین همه ی طبقات به وجود میآورد ، و گرچه اشراف غرفه های خاص و مجلل داشته اند ولی در تکیه و بین تماشاگران تعزیه تنها موردی بوده است که مسئله ی طبقات مطرح نبوده زبردست وزیر دست در کنار هم به تماشا میپرداخته اند ، و گذشته از سنی ها که به تکیه آمدنشان خطرناك بود سایر اقلیتهای مذهبی آزادانه و حتی باشور و علاقه به تماشا میآمده اند و تقریباً نارضائیهای ناشی از اختلافات مذهبی پیش نمیآمده است . بازیگران طبقه یی مورد احترام بوده اند خصوصاً سادات بازیگر زیرا که از اخلاف واقعی خود قهرمانان بودند. 
 تعزیه نامه ها به شعر بود و شعر تعزیه عامیانه بود زیرا که از آثار اهل شعر نبود و ازر شحات اهل نمایش بود به زبان مردم بودن از طرفی حسن تعزیه نامه هاست؛ که شعر نمایش است و نه نمایش شعر ، و از طرفی از بد آورده هایش ؛ زیرا که ادبیات نمایشی تعزیه هرگز از طرف حاشیه پردازان ادبیات به رسمیت شناخته نشد به هر حال زمینه ی شعری تعزیه را رسم مرثیه سرائی يك گروه تعزیه گردان . سمت چپ مرد مطراق به دست معین البکاست 
 که حداقل از عهد صفویه بالا گرفت - ایجاد میکرد ، و منابع داستانیش را را اساطیر و حماسه های مذهبی که از طریق انواع نقالی مذهبی به او رسیده بود . امروزه ما قطعی میدانیم که در اواسط قرن دوازدهم نگارش تعزیه باب بوده است ، زیرا در اوایل قرن سیزده (۱۲۱۷ش) « خوچكو ، يك مجموعه ی سی وسه تائی تعزیه نامه را بدست آورده و میدانیم که در سراسر قرن سیزدهم تعزیه نویسی مراحل خود را میگذراند و از اوایل قرن حاضر یعنی قرن چهاردهم تقریباً دیگر نه تنها چیز تازه گی به آن افزوده نشد ، بلکه بسرعت متوقف ومتروك شد . 
 تعداد دقیق تعزیه نامه ها را هنوز کسی تعیین نکرده است و شاید هم نشود تعیین کرد . چون که در گوشه های پرت ایران تعزیه هائی بازی میشده است به زبانها با لهجه های محلی ترکی و کردی و مازندرانی وحتی چند تائی به عربی ، به علاوه ی تعداد محدودی هم به نثر در همان زبانها و گویشها؛ که فراهم آوردن نسخه های آنها آسان و شاید ممکن نیست ، و از سوی دیگر در شهرها به محض وزیدن نسیم غربی زیستن بیاضها و نسخه ها فراموش شد و در کنج صندوقخانه ها پوسید و از میان رفت تصور میرود که تعداد تعزیه نامه های اصلی بیش از صدو خرده یی نباشد ، اما تعداد کلی تعزیه نامه ها چندین برابر اینست زیرا که اغلب موضوعهای تعزیه را چندین نفر بی خبر از هم ـ هريك در گوشه ای به سبکی و با ارزشهای مختلف برای نمایش آماده کرده بودند. هر تعزیه نامه با ترکیبی ساده گوشه ای از اساطیر مذهبي وخصوصاً یکی - از واقعات ده روزه ی کربلا و جز آن را مستقلا طی گفت و گوئی به شعر بیان میکند . موضوع ظاهراً مربوط است به يك مذهب و ديار يا يك فرهنگ مذهبی خاص ، و به این ترتیب تماشاگر باید آشنائی مختصری باكل ماجرا واشخاص ومعتقدات مربوط به آن داشته باشد ، وگرنه به مفهوم بسیاری از اشاره ها وكنايه ها و نكته ها و تمثيلها دست نخواهد يافت. لكن يك نگاه دقيق تر معلوم میکند که تعزیه تنها نشان دهنده ی يك قصه ی مذهبی ساده نیست ؛ محور اصلی این نمایشها ماجرای تسلیم و زندگی در برابر پایداری و نابودی است. جنگ خير وشر یا حق و ناحق و ایستادگی به خاطر اعتقاد به عدالت آسمانی مطرح است، و قهرمانان نمایش نابودی را بر زندگی در زیر سلطه ی غاصبان و جابران ترجیح میدهند در تعزیه نامه ها این انتخاب و ترجیح با قدرت کامل انجام نمیشود ، زیرا که قهرمانان بازی برای جلب همدردی تماشاگر پرمویه می - ، و از طرفی این انتخاب یکباره هم برای محترم داشتن شرف انسانی نیست زیرا که قهرمانان در لحظه ی انتخاب مرگ به غرفه های وعده شده ی بهشت هم فکر می کنند. دو نکته ی گفتنی را از قول نویسندگان فرنگی باید گفت؛ نوشته اند که در تعزیه نامه ها آثاری از روحیه ی باستانی و زرتشتی ایرانیان و و اعتقاد به اصل دوگانگی وجود دارد، و ایرانیان در برابر مظهر عدالت و نیکی که خداست مظهر دیگری به عنوان طبیعت و تقدیر دارند که از اوشکوه می کنند و او را علت همه ی پیش آمدها و رویدادهای بدوناگوار میدانند . دیگر کنند  
 كه يك نوع همبستگی و همفکری نا آگاه بین شیعیان و مسیحیان راجع به اصل شفاعت در این نمایشها یافته اند و آن اینکه امام حسین نیز مانند مسیح آگاهانه و برای نجات پیروانش از گمراهی و بیدار کردن آنها تن به شهادت داد و در محشر نیز شفاعت پیروان خود را خواهد کرد . 
 • از نظر تغيير صحنه ها و تفاوت مکان و غیر آن تعزیه نامه ها در حدود نقاشی سنتی ایرانی است و در آن محدودیتی وجود ندارد. از طرفی امکان جهش سریع از زمان و مکانی به زمان و مکان دیگر را شکل ساختمان وسبك بازى تعزيه هم ایجاد میکرده است همه چیز در حد امكانات يك صحنه و بازی تجریدی است ، آدمهای بازی از قبل معلوم و شناخته اند ، و نویسنده با ذوق وقلم خود تنها به برجسته کردن چند صفت معین در آنها میپردازد ، و این کوشش را تا مرحله ی ریزه کاری و خاتم کاری روی هر شخص پیش میبرد. به این ترتیب است که گاه می بینیم برخی تعزیه نامه ها تناسب کلی خود را از دست داده اند 
 مهمترین مشخصات دیگر تعزیه نامه ها اینهاست : - آگاه بودن اشقیا نسبت به شقی بودن خود و معصوم بودن خاندان پیامبر در حقیقت این سنخ دید و بیان ترکیبی است و اشقیا معمولا از پشت ذره بین سراینده ی مومن و دوستدار خاندان پیامبر به خود و وقایع مینگرند • یا که در واقع این نویسنده و در مرحله ی بعدی بازیگر است که به رزائل آن شخصیت تاریخی ـ كه اينك شخص بازی است - آگاهند و آنرا مخفی نمی کنند. از طرفی به هر حال تماشاگر از قبل اشقیا را با قضاوتی ناشی از معلومات پیشین خود و مطلقاً به بدی میشناسد و بنابراین دیگر پنهان کردن از او موردی ندارد ؛ به همین دلیل گاه اشقیا در همان بدو ورود خود را برای تماشاگر معرفی میکنند و نقشه های خود را شرح میدهند! - آگاه بودن امام و همراهان به عاقبت کار. به اینکه مقدر است کشته شوند و این شهادت آغاز نجات و رستگاری است . 
 - باوجود نسبت دادن اندکی رحم به اشقیا و کمی ضعف به اولیا ، سراینده نمیتواند - یا نمیخواهد که بتواند ـ آنها را از صورت قهرمان یا ضد قهرمان مطلق بیرون بیاورد و جنبه ی بشری تری به ایشان بدهد . 
 - واقعه را تماشاچی از قبل میداند و نویسنده نحوه ی وقوع را توصیف میکند . نویسنده گرچه در پایان کار هیچ نتیجه ای نمیگیرد ولی بیطرف نیست. او میداند که شبیه اشقیا باطناً دشمن اشقیا و دوست اولیاست پس طرفین مبارزه را از زبان شبیه اشقیا و بر علیه اشقیا وصف میکند ، و این چنین نمایش در مجرایی میافتد که قضاوت خاصی را به ذهن بیننده القاء میکند. 
 - علت اصلی بدکار بودن اشقیا و درستی اولیا علت ساده و برای تماشاگر مؤمن محتومی است ؛ اینکه اشقیا به دنیا میاندیشند و اولیا به آخرت . این يك اصل موضوعه است که به آسانی همه ی بدکاریهای آن دسته و فداکاریهای این يك را توجیه میکند . 
 - ادیبانه نبودن شعر و در بیشتر موارد به کار بردن گروهی از کلمات کوچه و بازار و اصطلاحاتی که در قالب شعر محاوره ای بگنجد. محدود بودن دایره ی لغات و اصطلاحات معمول . تغییر وزن و قافیه به نسبت احتیاج . عاری بودن از قافیه در مواردی محدود و داشتن برخی سکته ها در وزن . یکدست نبودن اشعار از نظر میزان ارزش شعری و اینکه گاه محتوی شعر ناشاد است و وزنش شاد . به کار بردن بحر طویل در چند تعزیه نامه و گاه استقبال از شعرهای استادان گذشته در چند جای متن و اینکه هنگام سؤال و جواب دو نفر اغلب شعرهای محاوره شان از حيث وزن و قافیه یکی است . ↓ 
 - داشتن بعضی اشتباهات تاریخی و گاه اشاره کردن به رسمی یا 
 کار من حیله است و نیرنگ است حرف حق هر که زد دلم تنگ است میروم این زمان ز راه وفا سوی قابیل ، آن خجسته لقا ... ابزاری که معلوم نیست در زمان و مکان بازی جاری بوده است. چنین اشتباهها ناشی از آنست که سراینده محقق نبوده است و در نتیجه نتوانسته است از قید زمان خود که عصر صفویان زندیه و قاجارها باشد بیرون برود. و این یادآوری لازم است که نباید در تعزیه نامه ها با مغز یادید واقع جویانه ی علمی به مشاهده وجست وجو پرداخت. 
 - سراینده ( شاعری که « تعزیه نویس » یا «مقتل نویس» خوانده میشد) تقریباً آدم فنی و دانشمند نیست ، او فقط حس خود را منتقل میکند . وجود صداقت و ایمان در او باعث میشود که در متن حداقل چند تکه ی واقعاً گیرا و تکان دهنده به وجود آید . 
 از اوایل زندگی شاهانه ی ناصرالدینشاه که رونق و عمومیت تعزیه و نیز تفنن طلبی تماشاگران سبب شد که به تدریج حالت سرگرم کننده ی تعزیه بر جنبه ی عزاداریش غلبه کند نوعی مقدمه به تعزیه افزوده شد که «پیش واقعه» خوانده میشد. اشخاص بازی پیش واقعه ها هم از افراد اساطیر اسلامی بودند و هم از غیر آن و گاه حتی از افراد کوچه و گذر هم عهد نویسنده . به هر حال اینها برای التیام دردهای خود به یاد ماجرای کربلا می افتادند و سپس «واقعه» یعنی بازی اصلی شروع میشد. در برخی از این پیش واقعه ها از راه رجعت به گذشته به نمایش اصلی میرسند مانند تعزیه ی امیر تیمور که در آن تیمور پس از فتح کوفه و خبر شدن از ماجرای کربلا دستور میدهد تعزیه ای به پا کنند و در برخی دیگر از راه پیش بینی آینده مانند «مجلس درویش بیابانی که داستانش از مثنوی مولوی گرفته شده و آن ماجرای درویش عاصی و منکری است که به موسی میرسد، پس از برخوردی بین آنها به فرمان جبرئیل موسی از بین دوانگشت دست راست خود وقایع کربلا را به او نشان میدهد. کم کم نگارش متن های تفننی که ربط زیادی به مایه های شناخته ی عزاداری نداشته باشد و اجرای آنها پیش از تعزیه ی اصلی رواجی یافت . کمی بعد هجو و تحقیر کردن دشمنان دین بهانه ای شد برای آن که رنگ تندی از هزل و مسخره ومضحكه به این متنها افزوده شود . دیری نگذشت که تعزیه نامه های مضحك با عنوان «گوشه» صورت مستقل پیدا کرد و موقع اجرای آن عیدهای  
 اجرای تعزیه گردان های طهران بابا سس تغریبه  
 اولین ایستاده ی راست احمد تفرشی ، بعدى حاج بارك الله سومی سیداحمد خان، پنجمی شیخ حسن قاجار ، ششمی میرزا رحیم کمانچه کش و آخری محمد سولقانی مذهبی ، و هم در مراسم محرم و صفر ) غیر از هفتم تا چهاردهم محرم ) پیش از نمایش واقعه ی اصلی بود. اجرای هر واقعه در حدود سه ساعت و هر پیش واقعه یا گوشه بین ثلث تا نیم آن طول میکشید . گذشته از برخی تفاوتهای جزئی و معمول ، تعزیه نامه هایی که مربوط به مصایب قهرمانانی غیر از اهل بیت پیغمبر بود يك امتیاز داشت و آن موضوع تعلیق بود بدین نحو که نمایش به همان روال خود پیش میرفت تا در جایی حساس ناگهان متوقف میماند ؛ جبرئیل به مناسبت شباهت این صحنه ی حساس با کناره یی از ماجرای کربلا یادآوری کوتاهی از آن واقعه میکرد و سپس باز از همانجا که مانده بود ادامه مییافت . بگذریم - 
 بنا بر آنچه گفته شد تعزیه نامه ها را به سه دسته میتوان تقسیم کرد : - 
 واقعه : تعزیه نامه هایی که مصائب و شهادت افراد اساطیر مذهبی و خصوصاً ماجراهای مربوط به کربلا و خاندان سیدالشهدا را نشان میدهد - 
 • پیش واقعه : تعزیه نامه هائی است تفننی که از نظر داستانی مستقل و تمام نیست زیرا همیشه باید به نمایش يك «واقعه» منجر شود • 
 گوشه : تعزیه نامه های تفننی و فکاهی مضحك و گاه ریشخند آمیز ، که افراد آن اغلب اشخاص اساطیر مذهبی اسلامی که خود شامل بسیاری از زوایای اساطير يهودى ومسیحی هم میشود هستند. 
 بدين ترتيب تعزيه ها يك دوره اساطير ـ از حبوط آدم گرفته تا بر پا شدن محشر ـ را در بر میگیرد ، و در آخرین مجلس یعنی صحرای محشر ، همه ی پیامبران به فکر نجات خود و قوم خویشند ، تنها خاندان محمد هستند که شفاعت همه ی گناهکاران و مردم دنیا را میکنند . و سرانجام همه ی گناهکاران دنیا به بهای خونهای کربلا نجات مییابند 
 هر تعزیه نامه ی کامل را يك «مجلس» یا «دستگاه» می گفتند. به اشخاص بازی «شبیه میگفتند و بین شبیه ها آنها که حرف داشتند « نسخه خوان ، نام داشتند و آنها که حرف نداشتند « نعش » یا « سیاهی لشکر ». بر صفحه ای از هر تعزیه نامه فهرست نسخه خوانان و نیز اسباب مجلس ( = لوازم صحنه ) نوشته میشد . خود متن را به صورت تقسیم نقش و مجزا مینوشتند ؛ یعنی نقش هر کس بر بیاضی و متن فهرستی داشت که تعیین کننده ی ترتیب و توالی محاوره ها ست محل شهادت امام علی را با امام ما در هام ترتیب امه لیلا عروسی توریه عبدالله زنها شهر ابن سعد 
 اسباب مجلس مجله گاه بسته مجله سیاه خوشی خان شیرینی فقد دسته گل خان تفق ساخته - مجمعہ 1 ۴ ا بخشی از صفحه یی از يك بياض ، شامل فهرست نسخه خوانان و اسباب مجلس بود . مقتل نویسها هرگز امضائی از خود به زیر آثارشان نمیگذاشتند. گویا پاداش آخرت را کافی میدانستند . امروزه از ایشان جز چند نامی در دست نیست و از احوالاتشان جز اندکی میدانیم که تقریباً بیشتر آنها کارگردان لا اقل اولین اجرای آثار خود بوده اند . «گوبینو» تأکید میکند که اغلب کارگردانها نویسنده هم بوده اند و قبل از نمایش یا حتی گاهی حین نمایش تفسیر کوتاهی از واقعه میکرده اند یا خلاصه ای توضیح میداده اند . آنها شاعر و کارگردانی مورد احترام بوده اند و اغلب در نمایشها از طرف شاه یا بزرگان به ایشان پاداشهای حضوری داده میشد چندتائی از اینها عبارتنداز: خواجه حسینعلی خان معاصر فتحعلی شاه و محمد شاه ، میرزا محمد تقی تعزیه گردان متعلق به عهد محمدشاه و ناصرالدین شاه و پسرش میرزا باقر ملقب به معین البکاء که هر دو تعزیه گردانهای رسمی تکیه ی دولت بوده اند ، سید عبدالباقی بختیاری که دسته ی تعزیه ای داشته و در اصفهان و بختیاری و شیر از تعزیه گردانی میکرده، سید مصطفی میر عزا که از عهد ناصر الدينشاه تا عصر محمد شاه در کاشان و طهران و حتى تکیه ی دولت تعزیه گردانی کرده بوده است و پسرش آقا سیدکاظم میرغم مربوط به عهد محمد شاه به بعد . 
 به کارگردان «تعزیه گردان » یا « شبیه گردان ، و آسانتر از همه د استاد ، می گفته اند . فکر لزوم يك رهبر ناظر و تعیین کننده در این کار بزرگ و جمعی گویا از دوره ی نمایشهای دفیله ای دسته ها آغاز شده بود ؛ کارگردان دسته ها را « سردمدار ، میخواندند . همانطور که اهمیت متن در دسته ها بیشتر میشد اهمیت شاعر مرثیه سرا نیز به عنوان سراینده ، و هم تعلیم دهنده ی طرز قرائت ، و هم تعیین کننده ی دستگاه موسیقی مناسب و نوع آواز وغیره بیشتر شد تا آنجا که با عنوان «استاد حين تكامل تدریجی تعزیه وظايفش کامل گشت : «لباس اشخاص را برای نقشهای مختلف او تعیین میکرد، ترتيبات مقدماتی [ یعنی تنظیم و ترتیب حرکتها و قرارهای صحنه ای ، هماهنگ ساختن بازیگران ، تعیین نواهای آوازی و جایهای نواختن موسيقى وغيره ] هم از مشاغل او بود . تربیت کردن تعزیه خوانها و آموختن رویه و حالت مناسب هر يك از آنها به حدی که در حضور شاه بتوانند نقش خود را ایفا کنند نیز از کارهای مشکل او بوده است .» شبیه گردان کارگردانی بود که کارش با بروی صحنه آمدن نمایش تمام نمیشد بلکه حین آن هم ادامه داشت، چه اوروی صحنه و بین بازیگران در حرکت بود ، بازی را رهبری میکرد و اشاره ها و قرارهائی هم با دسته ی موسیقی داشت که همراهی کنند یا خاموش شوند 
 گویا تعزیه در زمان و بدست و میرزا محمد تقی تعزیه گردان ، تحولی پیدا کرد و از حالت یکنواختیی که گرفتار آن شده بود بیرون آمد. این «استاد» به تعزیه که تا آن زمان صرفاً به نشان دادن واقعات مذهبی اکتفا میکرد رنگی از تفنن ، و ارضای ذوقی کاملا خالص و نمایشی و دور از تمناهای ثوابکارانه افزود ود ، و به قولی به وسیله ی برگ و ساز و شاخ و برگ دادن به وقایع تعزیه را از حالت عوامانه ی قبل بیرون آورد و جنبه ی اعیانیت به آن داد • پسرش ملقب به معین البکاء نیز سطح ارزش اجرائی تعزیه ها را بالاتر برد و از طرفی به پیروی از خواسته های مردم بر کم و کیف این حالت تفنن و نیز برطنز و تفریح موجود در پیش واقعه ها افزود تا که « تعزیه ی مضحك » به حد کمال رسید. «معين البكاء واقعاً شغل خود را خوب اداره میکرد. اوامر او نسبت به تمام این صد نفر شبیه خوان و دسته ی موسیقی بی چون و چرا و بی اندك 
 وقفه یی اجرا میشد پسرش هم که ناظم البكاء لقب داشت در فرماندهی به او كمك ميكرد . فرمانهای به تعزیه خوانها با اشاره ی دست و نسبت به دسته ی موسیقی برای نواختن یا ساکت کردن آن با بلند کردن عصا بود ، که بدون هیچ دستپاچگی با متانت و وقار خاص تمام کارها را اداره میکرد ... اگر 
 سکوی با سقف برای تکیه ی بی سقف. وسكوى مربع با درختی در وسط ؛ این درخت از لحاظ مردم محل نظر کرده است • 
 اتفاقاً در یکی از گوشه های مجلس یا طاقنمائی جزئی صدای خارج بلند میشد، با نگاه متین خود آنها را هم آرام کرده و به سکوت میآورد ». ظاهراً به واسطه ی شهرت معین البکاء» و دستیارش «ناظم البکاء» کمی بعد این دو عنوان عمومیت پیدا کرد و برای مشخص کردن همه ی تعزیه گردانها و وردست هاشان به کار رفت 
 اينك برای نشان دادن بهتر ارزشها و جای هر کس و هر چیز در این نمایش اجراى يك تعزیه را از آغاز تا انجام دنبال میکنیم : بازی هنوز شروع نشده ، سکوخالیست. هیچ پرده ای تماشاگر را از صحنه جدا نمیکند هیچگونه زمینه ی نقشی یا صحنه آرائی خاصی برای بازی وجود ندارد. آنچه که هست جزء تزیینات موقوفی ساختمان تکیه است ؛ یعنی علم و کتلهای سیاه و سبزی که چند جا پایه هاشان در زمین فرو شده است 6 شمایل ها و بیرق ها و آویزهای دیگری که با رنگهای تیره و تلخ از در و دیوار غرفه ها آویخته است و نشانه هایی چون پنجه و عماری که با تداعی خاطراتی به ذهن تماشاگر احساسات او را تحت تأثیر قرار میدهد ؛ همه ی اینها يك فضاي کلی و پر مهابت برای نمایش ایجاد میکند . روی سكو يك طرف مقدارى كاه خرد شده ریخته اند و طرف دیگر حداقل يك مسند از قبیل چهار پایه یا سریر و نظایر آن هست که بعدها میفهمیم تنها شخص امام حسین یا قهرمان تعزیه ی روز روی آن مینشیند و این دلیل اهمیت اوست . مقدمات شروع میشود . پس از ساعتی دفیله رفتن دسته ها با علامتها و نشانه هاشان چندلحظه سکوت میشود. 
 ناگهان دسته ی موسیقی آهنگ اندوه آوری را سر میکند . سپس همه ی شبیه های تعزیه ی روز که پیشاپیش آنها معين البكاء قرار گرفته ، دريك صف و با نظم وحزن عمیق وارد تکیه میشوند و به کندی یکی دوبار دور سکو میگردند و نوحه ای را به طور دسته جمعی میخوانند این کار پیشخوانی نام دارد و سپس همگی در حالیکه معین البکاء از آنها جدا میشود ـ از صحن تکیه خارج میشوند معين البكاء روی سکو میرود ؛ حمدی میگوید و دعائی به «بانی» (یعنی به تهیه کننده ی مجلس و تماشاگران و غیره میکند و بعد خلاصه ای از داستان تعزیه ی روز را با تفسیر مختصر و نفرین کوتاهی - نسبت به غاصبان ـ همراه میکند این کار حدیث کردن نام دارد در این حال شبیه خوانانی که باید کار را آغاز کنند دوباره وارد شده اند و در موضع های خود قرار گرفته اند ، ولی هیمنه و جاذبه ی کلام معین البکاء به حدی است که کسی متوجه ورود آنها نشده است • 
 پس از آخرین دعا به اشاره ی چو بدست معین البکاء دسته ی موسیقی شروع به نواختن آهنگ پر شور و کوتاهی میکند و با توقف این آهنگ نسخه خوانها تعزیه را شروع می کنند . نسخه خوانها عنوانهای خاصی دارند . از جمله ؛ «زن خوان» جوانی است که با صدای زیر نقش زن را بازی میکند و « بچه خوان» طبعاً پسروگاهی دختر بچه یی که یکی از کودکان اولیاء را نشان میدهد. ولی تقسیم بندی کلی تر و مهمتر مایه ی تاریخی دارد؛ آنها که جزء یاران امام هستند به «موالف خوان» يا «مظلوم خوان و آنها که دشمنانش را ایفا میکنند به «مخالف خوان» و کلا به اشقیاء» معروفند. این عنوانهای مطلق، معرف شخصيت وذات این شبیه هاست. 
 عنوانهای جزئی تری هم هست چون «امام خوان» یا «شمر خوان» وغیره ... که همیشه به یاد بازیگر میاورد که مثلا شمر خوان است نه «شمر» و «مخالف خوان» است نه «مخالف» و دارد بازی میکند. به هر حال این نمایش طی سالها مقداری قرار وسنت ويك گونه سبک بازی خاص بدست آورد. جای خاندان امام روی سکو است و جای لشکریان مخالف عرصه ی محیط بر سکو خاندان امام هیچگاه سکورا ترک نمی کنند چون در محاصره اند، وقتی هم که روی سکوکاری ندارند در گوشه ای بی حرکت میمانند و تماشاگر حضور آنها را فراموش میکند . وقتي يك موالف خوان سكو را ترک میکند میدانیم که دارد میرود بجنگد یا بمیرد . در این نمایش احتیاجات صحنه ای ابعاد طبیعی را تغییر میدهد : گاه چند مجلس که از هم دورند ، در طول وحتی به موازات هم ـ یکی روی سکو و دیگری روی عرصه ی محیط بر سکو بازی میشود و مجلس بعدی بی فاصله در طاقنمای روبروی سکومیگذرد. 
 گذشت زمان یا فاصله های مکانی یا طی راه طولانی با يك يا چند دور گردش به گرد سکو نشان داده میشود و اگر يك شبيه از شهری به شهر دیگر رفت کافی است که ضمن شعر آنجا را به نام تازه اش بخواند. از طرفي يك تشت یا دوستکامی آب و چند ساقه ی گیاه نشان دهنده ی دجله و نخلستان است و از طرف دیگر اسباب مجلس مانند شمشیر و سپرو نیزه و تسبیح و چنته و غیره همه طبیعی و واقعی است بازیگران موالف باید آواز خوش ورسا داشته باشند تا بتوانند لااقل مایه های سنتی نقش خود را خوب بخوانند، ولی اشقیاء نمی خوانند و فقط محکم و بی پروا فریاد موزون بر میآورند. 
 باوجود حس و حتی ایمان کامل و کافی بازیگر کل بازیها و نمایش از واقع نمایی و طبیعی گرائی دور است. تأکید و غلو در حرکات ـ چه برای نشان دادن معصومیت معصومان و چه برای معرفی شقاوت اشقیاء - مایه ی اصلی کار بازیگران بوده و هست ، ولی این افراط زننده نیست ؛ چه همآهنگی در مجموع بازیها و زیبائی و نرمی حركات از يك سو و مایه ی حماسی نمایش از طرف دیگر آنرا قابل قبول میسازد . هر نسخه خوان اشعار خود را میداند و با اینهمه نسخه ی دستنویسی از سهم محاوره ایش را در دست دارد ؛ اگر جائی تردید کرد یاماند آنرا باکمال - وقار بالا میگیرد و از رو میخواند . معين البكاء نیز نسخه های نقش تمام شبیه خوانها را همراه دارد که به شکل يك دسته ى يك رطلى كاغذ مرتب کرده و به جلوی شال خود جا داده است. این کار محض احتیاط است که اگر یکی از شبیه خوانها نسخه ی خود را گم کند ، عوضش حاضر باشد ، گاهی هم متن دستش است و اگر لازم شد آهسته به آنها میگوید. سبك بازى و حرکات (چون لگد به زمین زدن و کف دستها را به هم کوبیدن و تأکیدهای کلام بیشتر از نقالی میآید. اما قرارها : 
 کاه بر سر ریختن و با دست روی ران کوبیدن نشانه ی عزاداری بر مرگ عزیزان است و مثلا در مقدمه ی صحنه های « شهادت خوانی » دست بردن زنان به طرف گاه به تماشاگر خبر میدهد که بزودی مصیبتی اتفاق میافتد . هنگامی كه يك سردار مخالف خوان به تنهائی از سپاه جرار خود صحبت میکند ، با گشودن هر چه بیشتر دستها از هم و ایستادن بر پنجه ی يك پا و به نعره گفتن کلمات چنین سپاهی را تصویر میکند . هنگامی که در صحنه ی روشن تکیه از شب ظلمانی سخن میرود در آغاز با حرکات کورمال و پاورچین خود شب را به تماشاگر القاء می کنند و پس از آن تدریجاً به بازی آزاد میپردازند. برای نمایش جست وجو یا گم بودن در بیابان یا آزرده بودن از آفتاب يك دست را بر پیشانی حایل آفتابی که نیست میکنند و لحظه ای با تکیه بر پنجه ی پاسرک میکشند . یکی از حماسی ترین قرارهای بازی صحنه های «رجزخوانی» است؛ هنگامى كه يك مخالف و يك موالف از طرفین سکو دلاوریها و اصل و نسب خود را به رخ یکدیگر میکشند، 
 بازمانده ی شاهنامه خوانی؟) و در این حال با حفظ همان فاصله هر چند یکبار دور سکو میگردند. جنگها و شهادتها همه در عرصه ی محیط برسکو که جای اسب تازی نیز هست - اتفاق می افتد مگر شهادت شخص امام که روی سکومیگذرد در جنگها گشتن دورسکو و کوس بستن و سپس حمله کردنها يك حالت نیمه رقصی دارد : به طور وضوح دیده میشود که نمیجنگند بلکه جنگ را یادآوری می کنند . شبیه ها به میزان طبل و سنج از روبرو به هم حمله میکنند و از کنار هم میگذرند و هنوز چند قدم نگذشته باز میگردند و باز روبرو میشوند ( اما این حمله نیست ، يك نوع آهسته بر پنجه دویدن نرم و میزان شده است) و بعد سر گام معین شمشیرها را نه به یکدیگر و بلکه به سپرهای یکدیگر میکوبند و فریاد می کشند. تعزیه گردان همیشه در محیط بازی است ، شاید یکی دو بار بین نمایش به اشاره ی دست او بازی معلق میماند و او به کوتاهی با مردم حرف میزند؛ آنها را به نکته ای حساس توجه میدهد یا همدردی و یا عبرت آنها را طلب میکند ، و دوباره به اشاره ی دستش بازی از همانجا ادامه مییابد . وقتی کسی به آخرین جنگش میرود تعزیه گردان به او کفن می پوشاند، یا خنجر را میکشد و بدستش میدهد، یا رکاب را نگه میدارد تا سوار شود ، یا کاه بر سر بازماندگان میریزد، و اینها تماشاگر را از تخیل بیرون نمیآورد مجروح شدن چنین است که شبیه کفن پوش حین جنگ و گریز از تکیه خارج میشود و دیگران در پی او، لحظه ای بعد که در همان حال باز میگردد کفن چاك چاك و پاره و خون آلودی به تن دارد یکی از قراردادهای بازی تعزیه این قرینه ی پر سابقه ی ادبی است ، که  
 جنگ سواره ؛ تعزیه در فضای باز شبیه زخمی که ضربات بسیار خورده ـ سوار بر اسب به تاخت از محوطه ی تکیه خارج میشود و چند نفر هم به دنبالش ، لحظه ای بعد اسب او بیسوار ، با تیرهائی که بر بدنش نقش شده باز میگردد. بازگشتن اسب بیسوار از قدیم در ادبیات فارسی نشان دهنده ی مرگ سوار است . گاه مرگ يك شبيه با خارج شدن او در حال فرار در حالیکه قاتل بدنبال اوست نشان داده میشود وگاه نسخه خوان که در صحن تکیه شهید شد چند لحظه بعد به طوری که جلب توجه نکند بر میخیز دو آهسته بیرون میخزد و شاید دوباره در لباس یکی از افراد سپاه مخالف باز گردد. در لحظه ی شهادت امام که گفتیم روی سکوصورت میگیرد بنا بر سنت ده سپاهی مخالف حلقه ی محاصره ی امام را تنگتر میکنند و ناگهان بر او میریزند و در همان حال میمانند تا عمل قتل از چشم تماشاگران پنهان بماند.  
  سپس شمرخوان، در حالیکه خودش هم به صدای بلند گریه میکند و واز مردم هم میخواهد که گریه کنند به میان میرود و امام را شهید میکند . در همان لحظه از آنجا که امام هست و دیده نمیشود کبوتری به فضا پرواز میدهند که هم معرف روح امام باشد و هم نمایش دهنده ی کبوترهایی که خبر قتل امام را بردند . در لحظه ی محاصره ی امام ، اهل بیت او از سکومیگریزند و ابن سعد و سپاهیانش در عرصه ی محیط برسکو آنها را تعقیب میکنند. دو صحنه ی شهادت امام و اسیری زنان و کودکان همزمان اتفاق میافتد. ابن سعد و سپاهیانش در حالیکه خود گریه میکنند زنان و کودکان را شلاق میزنند یاروی خاك كشان کشان میبرند ، در این حال چند تنی هم که سرهای از قبل ساخته را بر نیزه کرده اند وارد میشوند . ناگهان معين البكاء بروی سكو میرود ، به اشاره ی دست او بازی و کمی بعد موج گریه ها قطع میشود ؛ او دعائی میخواند و برای همه بخشایش طلب میکند و وعده میدهد که در آخرت امام شفاعت آنها را خواهد کرد و احتمالا به کنایه خلعت و انعامی هم طلب میکند و نام و نشان تعزیه ی فردا را میگوید و با صلواتی مجلس را ختم میکند. 
 شرح بالا تقریباً همه ی خطوط کلی و اصلی سنتهای تعزیه را شامل میشود ولی بهرحال تعزیه هائی که دارای تازگیهایی از نظر نگارش و اجرا باشدکم نیست ، و با وجود در دست نبودن اغلب نسخه های مهم - بين بین همانها که هست - چند مجلس استثنائی وجود دارد . ما اینجا فقط به ذکر مختصر یکی از این استثناها میپردازیم. «گوبینو در ١٢٤٣ شمسی از نمایشی صحبت میکند که میگوید «در حدود دو سال پیش از این تاریخ نوشته شده ، سال پیش در تکیه ی ییلاقی شاه در نیاوران بازی شد و امسال در تکیه ی طهران نام نمایش را «دختر مسیحی» ذکر کرده که تصور میرود همان «مجلس زن نصرانی باشد که نسخه ی خطی مندرس و ناقصی از آن را بدست داریم . اینست خلاصه ی قول گوبینو : برای اولین بار پیش از شروع نمایش سکو دیده نمیشد زیرا که دور تا دورش بر دیر کھائی پرده بسته بودند. با شیپور شروع چند فراش پرده ها را برداشتند . صحنه صحرای کربلا بود پس از پایان وقایع همه رفته اند و جز تا بوتها هیچ چیز نیست. 
 سكوت وتنهائی صحرا خیلی گیرا بود. روی زمین و تابوتها گاه به گاه علفهای سبز ریخته اند. در تابوتها جسد شهدا را میبینیم؛ بعضی از اینها نعشهای ساخته اند و چندتایی هم شبیه . تابوت بزرگتری که هست متعلق به امام است ، بالای سر چند تا بوت شمعهائی روشن است تا با ایجاد هاله ای نورانی تقدس آنها را نشان بدهد. چندین اسلحه که بر زمین پراکنده از جنگی که در اینجا شده خبر میدهد. تماشاچی حس میکند که هم زمین را میبیند و هم زیر زمین را . قافله یی با نوازندگان و سربازان و شترهای پربار و نوکرهای پیاده و دختری که بر اسب نشسته وارد میشود . لباس دختر از روی نقاشیها و باسمه های فرنگی درست شده بود با کلاه حصیری لبه پهن و دامن چین دار و روبنده و چکمه ی بلند سیاه وغيره . دختر که نمیداند اینجا کجاست پیاده میشود و دستور میدهد چادر بزنند. وقتی میخها را میکوبند از زمین خون بیرون میزند و همه میترسند. هرجا فرو می کنند همین میشود؛ تا سرانجام زن در طاقنما میخوابد. مسیح وارد میشود و بالای سکو برای زن ماجرای کربلا را تعریف میکند و میرود . يك عرب بدوی که قبلا مورد لطف امام بوده و از ماجرای کربلاهم خبر دارد برای غارت ماترك وارد میشود. این شبیه که لباس و حرکات و صورتش مثل عربها و ترسناك بود بیاضی دستش نبود و بسیار خوب بازی میکرد . مثل دزدها بروی سکو پرید و شروع به جست و جو کرد . او از شدت بد دلی نه نورهای بالای تا بوتها را میدید نه کبوتران رام شده را که روی تابوت امام جمع بودند تا روزها مانع تابش آفتاب تند بر امام باشند . عرب از پیدا نکردن غنیمت عصبانی است ، باخشونت در تابوت امام را میکند ؛ شروع میکند به زدن جسد . عقب اسلحه میگردد. چند خنجر پیدا میکند و چند بار به جسد حمله می کند، ضربت میزند و ناسزا میگوید . دوباره از جسد خون بیرون میزند . صدای امام اورا هم میترساند و هم بیشتر عصبانی میکند دست و لباسش خونی است ، کبوترها دور سرش پر میزنند ، از صدای مهیبی دست جسد را که کنده است میاندازد و فرار می کند بعد همه ی پیامبران و معصومان با صورتهای بسته وارد میشوند و به طرف جسد امام میروند در پایان دختر که قبلا توسط مسیح آگاه شده بود پس از بیدار شدن مسلمان میشود ـ گوبینو اضافه میکند « این بالاتر از همه ی چیزهائی است که من دیده ام یا خوانده ام » . 
 . پس از ناصر الدین شاه به تدریج از اهمیت و جلال تعزیه کاسته شد ولی عمومیت آن محفوظ ماند؛ دسته های حرفه ای که تازه پدید آمده بودند تمام سال در شهرها می گشتند و نمایش میدادند و حتی مراکز اصلی تعزیه یعنی کاشان و اصفهان و طهران و آذربایجان تا اوایل قرن حاضر سلیقه و روش خود را در این نمایش حفظ کردند در اواسط دوره ی مظفر الدین شاه طبقه ی چهارم تکیه ی دولت را که از چند جا شکست برداشته بود به دستور شاه و مباشرت مهندس فرانسوی «بتن» برداشتند و به جای آن طاق جدیدی از فرنگستان برایش وارد کردند . از هنگام سرایت نهضتهای جدید فکری از فرنگ به ایران و استقرار مشروطیت این نمایشها بیشتر از اعتبار افتاد و تعزیه در حالی که داشت از عوام ـ به عنوان تکیه گاه مالی میبرید، مجبور شد باز به سوی ایشان رو کند. در زمان مظفرالدین شاه فرستادگان مؤسسه ی فیلمبرداری «پاته Pathé ی فرانسه در طهران يك فيلم هفتاد مترى مستند از مراسم عزاداری و نیز تعزیه ی تکیه ی دولت تهیه کردند (حدود ۱۲۷۹ شمسی). دوره محمد شاه و احمد شاه دوره ای است که تعزیه دیگر تدریجاً حمایت اشراف را که متجدد شده بودند) از دست میدهد . 
 محرك كاركنان تعزیه در اصل جلب ثواب بوده است و صداقت آنها ناشی از ایمان بود . بازیگران اولیه همه داوطلب بوده اند و گرچه ممکن بود صله ها و دست خوشهائی برای تشویق و پاداش به آنها داده شود ولی آنها منتظر چنین انعامها نبوده اند. در عصر رواج تعزیه که تکیه های متعدد در همه جا دایر میشد و مجلس های بیشمار تعزیه در همه جا برپا میگشت و نمایشها همه به بازیگران یا افراد مستعد بازی احتیاج داشت ، کم کم شبیه خوانی علاوه بر جنبه ی مذهبی خود يك حرفه ی موقت هم شد ؛ و بسیاری از بازیگران در دوماهه ی محرم و صفر شغل خود را رها میکردند و در قبال مزد به شبیه خوانی مشغول میشدند. 
 د در عصر ناصر الدينشاه يك جوان حدود پانزده ساله ی خوش صورت وصوت ، در دهه ی اول محرم بین دویست و پنجاه تا سیصد تومان درآمد داشت . چنین بازیگری ممکن بود روزی دوسه جا شبیه خوانی کند و برای جلب او رقابتهم بشود و او وضع مرفه و استرونوکر شخصی داشته باشد...۲» . « میرزا محمد۔ تقی تعزیه گردان که برای نمایشهای دربار بهترین بازیگران را گرد میآورد، در هر جای کشور شخص با استعدادی سراغ میکرد به سروقت او ميرفت و به وعده ووعيد وتطمیع و تهدید او را برای کار حاضر میکرد . مثلا حاجی ملاحسین اهل پيك زرند ساوه چون نقش زنانه را خوب عهده می کرد باید هر سال قبل از محرم خانه وزراعت خود را سر داده به طهران میآمد و در دسته ی تکیه ی دولت شبیه خوانی میکرد . همینطور برای سایر نقشها شبيه خوانان هر يك اهل محلی بوده و همگی قبل از محرم میآمده و دو ماهه ی ایام عزاداری را در طهران میمانده اند و بعد هر کس به محل خود باز می گشته است. بعضی از این شبیه خوانان شاه شناس هم میشدند و مستمری و مقرری و دیوانی هم برای آنها برقرار میشد ، یا مالیات آب و ملك آنها به تخفیف مقرر می گشته است. اهالی کاشان و اصفهان چون اکثراً صوت را که اساس کار است دارا هستند ، بیشتر از اهالی سایر بلاد طرف توجه بوده اند . نامهای تعدادی از شبیه خوانان عهد ناصرالدینشاه به اینطرف در دست است چون ؛ شیخ حسن بزرگ وشيخ حسن كوچك (هر دو شمرخوان) . ملاحسین و حاج ملارجبعلی ( هر دو امام خوان) . حاج ملاحسين اهل بيك زرند ساوه ، قلی خان شاهی ( هر دو زن خوان و خصوصاً زينب خوان ) . میرزاغلامحسین ، سید عبدالباقی بختیاری ) عباس خوان ) . سید احمدخان (حر و عباس) . جهانگیر خان (مسلم) . حاج بارك الله ( مسلم و حر وعباس ) . به علاوه ی : سید حسن شبیه ، سید زین العابدین قراب کاشی، رضاقلی تجریشی، احمد تفرشی ، شیخ حسن قاجار ، محمد سولقانی، حبیب الله اسب بمردی، ملا داداش طالقانی ، بلال صمغ آبادی ، میرزا حسینعلی شهریاری، حاج قربان خان و ابوالحسن اقبال آذر ( مشهور به اقبال السلطان) .  
 میرزا غلامحسین ، شبیه حضرت عباس ]Persia and the Persians از کتاب راجع به شمایل شبیه ها مستوفی» خبر میدهد: «شبیه امام باید خوش صورت بوده و ریشی به قدر يك قبضه داشته از حيث قامت متوسط ، و حضرت عباس [ با ریش مورچه ای پی زده و بلند قامت وشانه پهن وسینه فراخ و میان باريك ، وشبیه علی اکبر جوان هیجده نوزده ساله ی خوش قیافه و خوش قد و قامت ، وشبيه قاسم از حيث صورت مثل علی اکبر و از حیث سن کمتر از او باشد... چون شبیه ها چهره آرائی نداشتند ناگزیر بایستی شمایل آنها با نقشی که بازی میکردند مناسب باشد... گاهی معمولا در دسته های حرفه یی که سراسر سال دوره میگشتند کسی که نقش حضرت عباس را بازی میکرد میتوانست حر شده و قاسم هم در موقع لزوم یوسف میشد یا امام ممکن بود نقش پیغمبر راهم بازی کند 
 . در مخالف خوانها هم همانکس که شمر میشد منقذ بن مره و یا حارث هم میتوانست بشود ، آنکه یزید میشد نقش ابن سعد را هم بازی می کرد . ولی گاهی اتفاق می افتاد که وجود هر دوسه شبیه در يك تعزيه لازم بود. در این صورت باید برای هر يك يك نفر خاص را داشته باشند...» با وجود تأکید «مستوفی گفتنی است که بزك و شبیه سازی تا حدودی در تعزیه و خصوصاً تعزيه ى مضحك جای داشته است مثلا در مواردی چهره را گل آلود میکرده اند، یا آنرا خونین نشان میدادند . صورت شیطان را گل می انداختند ، و صورت نوکر حبشی حضرت علی را سیاه میکردند و نیز سعی داشتند که چهره های مالك عذاب و پادشاه جنیان چندان عادی نباشد 
 . واما تن پوشها : لباس سید الشهدا قبای راسته ی سفید ، شال و عمامه ی سبز ، عبای ابریشمی شانه زری سبز یا سرخ بود ، در موقع جنگ چکمه و شمشیر هم داشت و در مواقع عادی نعلین زرد به پا میکرد . شبیه پیغمبران و سایر امامان را بیش و کم همینطور لباس میپوشاندند. شبیه زنها پیراهن سیاهی به ندرت سیاه گلدار ] که تا پشت پا میرسید بر تن می کرد و پارچه ی سیاه دیگری بر سر می افکند . فراخی این روسری به قدری بود که دستها را هم تا سرانگشتها میپوشاند. يك پارچه ی سیاه دیگری صورت را تا زیر چشم مستور میداشت به طوری که جز نی نی چشم و سرانگشتان ، تمام بدن به وسیله ی این سه پارچه پوشیده میشد. اگر در بعضی نمایشها پای زنهای مخالفین هم به میان میآمد این لباس به همین کیفیت منتهی از پارچه ی سرخ بود . لباس دختر بچه و پسر بچه ها پیراهن عربی بلند مشکی با سربند ، وقرص صورت آنها پیدا بود. امیرهای مخالفین را با جبه ی ترمه و عمامه ی شال رضائی یا شال کشمیری مجسم می کردند . جنگجویان طرفین اعم از مخالف و مؤالف همگی با زره و کلاه خود و ابلق بودند، منتهی مؤالفین قبای سفید و مخالفین قبای سرخ در زیر زره میپوشیدند. لباس ملائکه جبه ی ترمه و تاج بود و برای اینکه جنبه ی روحانی و نامرئی بودن خود را ظاهر کنند ، پارچه ی تور سفید یاگل بھی یا آبی به صورت می افکندندا »  
 لباس سرداران مخالف بیشتر در مایه های قهوه ای و سرخ است. خصوصاً شمر که بیشتر به حالت دامن قبا بر کمر زده و با آستینهای بالازده نشان داده میشود و وقتی که جبه اش را از خود دور کند از پر کلاه خود تا چکمه اش یکپارچه سرخ است. لباس شیطان بیشتر در مایه ی پوششهای سرخ رنگ مسخره های دوره گرد است بعلاوه ي يك عبای گاهی سبز . دیوشلیته یا لباس رنگ برنگ خال خال دارد. به طور کلی اشقیا را با جامه ی سرخ و اولیا را بالباس سبز و سیاه و گاه سفید ) کفن پوش ( نشان میدادند. چنین لباسهائی با این رنگها سالهای سال است که سنتی شده و تماشاگر از روی آنها میتواند تا حدودی به طینت اشخاص بازی پی برد . با اینهمه لباسها كاملا هم مستند نیست ، در آنها هم شباهتی به پوششهای عادی و جنگی عهد صفوی و شمایل های این دوره ها را میتوان تشخیص داد ، و هم بازمانده ای از تصورهای مردم عامی از لباسهای جنگی شاهنامه را میتوان دید غنای رنگ در لباسها و با اینهمه تلخ بودن رنگ و نیز صورتهای روبنده دار و پوشانده ی زنان و مقدسان بیننده را به یاد شمایل ها و پرده ها میاندازد . گاه در پوشش شبیه ها تجمل و تزیینی بیش از اندازه بچشم میخورد ، از جمله زنان با دستینه و سینه ریز و خلخال و از این قبیل دیده میشوند. این نشانهی ملتی است که در فکر وتخيل خود مستقل است و به پیروی از تصور خود واقعیت را تصحیح میکند ؛ وگرنه معلوم نیست که خاندان امام چندان مرفه بوده باشند 
 واما بعد – موسیقی جای مهمی در تعزیه داشت . قبلا اشاره یی به «پیشخوانی ، کردیم که یک نوع همسرائی است . این پیشخوانی به همراهی موسيقى بعدیش مقدمه یی برای شروع نمایش بود . نوحه خوانی يك نمونه ى دیگر آواز دسته جمعی بود به میزان سینه زدنهای شبیه ها برای تولید ضرب معین و مناسب ، که گاه پس از صحنه های شهادت توسط بازماندگان خوانده میشد. در این میانه يك گونه زمینه ی صوتی گاه جزئی از نمایش میشد و آن هنگامی بود که تماشاگران تعزیه هم بجای سیاهی لشکر در صحنه های نوحه خوانی دم میگرفتند یا سینه میزدند . اگر بازی مخالف خوانها از نظر سبك و سنن قوت وهیجان بیشتری داشت، در برابر کار مؤالف خوانها از جنبه ی موسیقی اش 
 دو شبیه سواره محل عکسبرداری حیاط پشتی تکیه ی دولت بوده است . دارای اهمیت بیشتری بود. ادامه ی تعزیه تعدادی سنت هم در موسیقی به وجود آورد. هر مؤالف خوان در تعزیه آوازها و مایه های موسیقی مخصوص به خود را باید حفظ میکرد: امام خوانها آوازهای خود را بیشتر در مایه های متین مثل پنجگاه ، رهاوی و نوا میخواندند « حضرت عباس چهارگاه میخواند ، حر عراق میخواند ، شبیه عبدالله بن حسن که در دامن حضرت شاه شهیدان به درجه ی شهادت رسید و دست قطع شده ی خود را به دست دیگر گرفته، گوشه یی از راک را میخواند که به همین جهت آن گوشه به راك عبد الله معروف است زینب گبری میخواند . اگر ضمن تعزیه اذانی باید بگویند حکماً به آواز کردی بوده . در سؤال و جواب رعایت تناسب آوازها با یکدیگر شده مثلا اگر امام با عباس سؤال و جوابی داشت ، امام شود میخواند عباس هم باید جواب خود را در زمینه ی شور بدهد. فقط مخالف خوانها اعم از سرلشگران وافراد وامرا و اتباع باصدای بلند و بدون ،تحریر شعرهای خود را با آهنگ اشتلم و پرخاش ادا میکردند در جواب و سؤال با مظلومین هم همین رویه را داشتند و با وجود این اشعار مخالف خوان و مظلوم خوان ، در سؤال و جواب باید از حيث بحر وقافيه جور باشد . ولی تمام قافيه وبحر اشعاريك تعزيه غير از موارد سؤال وجواب یکی نبود» .  
  یکی از ارزشهای نمایشی آوازهای تعزیه در آن بود که قطعه ها و مقامهای موسیقی با موضوع و شخص منطبق میشد. ولی باید افزود که چه به دلیل فشار زیاد حس بوده باشد یا به عکس به سبب کم مایگی شبیه خوانها ، بهرحال شعرها طی آواز چندان به روشنی و وضوح ادا نمیشده است 
 دسته های نوازنده ی موسیقی در هیئتهای معمول شبیه گردان از هفت یا هشت نفر متجاوز نبوده اند و سازها عبارت بود از شیپور ونی و قره نی ، طبل و دهل وکرنا و سنج . آنچه اینها مینواختند آهنگ معینی در قالب یکی از دستگاههای معلوم موسیقی ایرانی نبود، بلکه آمیزه ای بود از اصوات درهم این سازها که در نتيجه يك طنين و آهنگ تقویت کننده به صحنه های مختلف میافزود. موسیقی تقویتی تعزیه همچنانکه بایست به موسیقی خالص چندان وا بسته نبود ، زیرا که موسیقی نمایشی جدا از موسیقی خالص است و هدفش با هدف آن مغایر . موسیقی غیر آوازی و متأسفانه ضبط نشده ی تعزیه بیشتر شامل سروصداهای موزونی بود که جمعاً به نسبت احتیاج هر صحنه تقویت کننده و گاه معین بیان کننده ی حس کلی آن صحنه بود؛ پس تابعی بوده است از متغیر موقعیتهای نمایشی 
 طرحی از يك تكيه ی معمول این عامل نقشی بیش از يك پر کننده ی خلاء را داشت ؛ جنبه ی تزیین کننده و با شکوه اصوات آن یاد آورنده ی موسیقی جنگی بود ، و جنبه ی تقویت کننده و محرك آن يك حالت القائى دیگر به صحنه ها میافزود . همسرائی نوحه خوانان از يك طرف و همصدائی کوس و شیپور و سنج از طرف دیگر ، گاه لحظه های اندوه آور جدائی و شکست و بردگی را و گاه صحنه های رزمی را مجسم میکرد . در صحنه های جنگ با شمشیر ، سنج نقش عمده تری داشت تا صدای برخورد سلاح ها را القا کند . طبل خصوصاً هنگام ورود اشخاص یا هنگام بروز يك حادثه نقش قطعی داشت؛ در مورد دوم طبل نقش پیش بین حوادث را ایفا میکرد نقش قره نی یا حتی شیپور در مواردی که صحنه های غم انگیز پیش می آمد با نواختن يك نواى سوزناك ومؤثر قطعی تر میگردید. 
 با اینهمه در اغلب موارد این سازهای اصلی یکدیگر را همراهی میکردند و کمتر موردی وجود داشت که سازها با آوازی جفت شوند ، و دلیل این شاید آن باشد که همراهی ساز ممکن بود مانع شود که شعر و در نتیجه مفهوم و مضمون به تماشاگر برسد ، و شاید هم منع یا نهى غنا وسماع علت اصلی بود. رهبر نوازندگان موسیقی شخص معین البکاء بوده است که با علامت چوبدستی اش نشان میداد کجا شروع به نواختن کنند یا آرام بگیرند. 
 از اوایل دوره ی شکوه وتفنن ، به کار بردن برخی حیله های نمایشی در تعزیه باب شد در اینگونه شعبده های صحنه ای گاه وسایل حیله مرئی بود و تماشاگر آنها را ندیده میگرفت؛ مانند نمایش نزول وصعود جبرئيل يا معراج پیامبر که اینها در صندوقی تزیین شده باسیم و قلاب و قرقره بالا و پایین برده میشدند . و در برخی دیگر وسایل دیده نمیشد مانند اژدها که از دهانش آتش بیرون میزد - که مرد پنهان در پوست اژدها بیشک کارش را از آتش افروز و آتش باز و غولك دسته های دوره گرد آموخته بوده است . یا نیزه برزمین کوبیدن امام که از مشگ پنهان (در زیر زمین آب بیرون میزد ، یا نشان - دادن سر بریده ی امام در طشت که از طرفین شبیه دو نیمه میز و دو نیمه طشت میان بریده ای را به هم جفت میکرده اند. یا نمایش شیر ، كه يك شبيه را در جلدی همانند پوست شیر واقعی میکردند ـ منظور از نشان دادنش آن بود که بگویند حتی وحشی ترین جانوران بیابان هم رحم کرد و مسلمانان به مسلمانی - در دوره ی شاه فقید به نظر اولیای وقت رسید شور و خشونتی که دامنگیر اغلب دسته های عزاداری است ممکن است در نظر خارجیان به وحشیگری تعبير شود . بنابراین در ۱۲۹۹ شمسی همه گونه تظاهرات مذهبی از جمله نمایش تعزیه ممنوع شد . ممنوعیت ممکن است دسته ها را از میان نبرد ولی نمایش را بیشک متلاشی میکند ؛ دسته های تعزیه گردان از شهرها به قصبه ها و کوره دهها رو کردند تا شاید آنجا به مدد مومنان محل دور از مراکز ممنوعیت ـ بتوانند به حیات خود ادامه بدهند. این آغازيك دوران رکود و رجعت وقهقهرا بود. نمایش مذهبی که داشت به تدریج پوسته ی مذهبی خود را به دور میانداخت ناگهان مجبور شد به جلد خود برگردد ، و اگر تعزیه غمنامه باشد اینست غمنامه ی تعزیه؛ که به سیر عامیانه و مذهبی خود برگشت.  
  پس از کناره گیری شاه فقید در ۱۳۲۰ ، تعزیه که تقریباً شکوه سابق خود را از دست داده بود به قصد تجدید حیات دوباره به شهرها روی آورد، ولی دیگر رسم و پسند روز گار عوض شده بود و مردمی که بین دو تمدن و فرهنگ سرگردان مانده بودند آنرا آنطور که باید نپذیرفتند. در ۱۳۲۷ ناظران ساختمانی دولت با ویران کردن تکیه ی دولت که سالها غریب مانده و فرسوده گشته بود) نمایشخانه ای را فرو ریختند که معلوم نیست دیگر هرگز بتوانند نظیرش را بسازند . از سوی دیگر فاصله ی مردم با تعزیه به واسطه ی ظهور سرگرمیهای پرزرق و هیاهوی تازه دائماً بیشتر شد ، اينك تنها ايمان دورانی برخی از خرده کاسبان و بزرگان محلی و اقبال گروهی از عوام حامی این نمایش بود . تعزیه سال به سال فقیرانه تر شد و اگر گاه جنبشی کرد طرفی نیست. امروزه تعزیه را به دو صورت کم مایه ، یکی به شکل سنتی اش و یکی همراه با عوامل نامر بوطی از زندگی جدید میتوان در گوشه هائی از کاشان و تفرش واراك و تا حدی قزوین و دههای مازندران و گیلان یافت نمایشخانه ها کوبیده شده است و دستنویس ها دارد میپوسد همه چیز مظهر زندگی تازه میشود، وامسال سومین سالی است که دولت بازهم به موجب اعلامیه های رسمی تعزیه را ممنوع میکند.  
 تعزیه ی يك : تعزیه ی زنانه  
  تعزیه ی زنانه در منزل قمر السطنه دختر فتحعلی شاه و در دنباله ی مجلس های روضه خوانی زنانه پیدا شد و هر ساله در تمام عصرهای ده روز اول محرم برقرار بود .  
  میدانیم که به واسطه ی مانع های مذهبی در نمایشها نقشهای زنان را هم مردان بازی میکردند و زنان به هر حال راهی به نمایش نداشتند، پس سرانجام ذوق نمایشگریشان به این ترتیب بروز کرد؛ اجرای تعزیه هائی که بازیگران و تماشاگرانش همه منحصراً زن باشند عکس العملی بود در برابر عرف و مانع، و بدست آوردن عملی حقی بود که از ایشان گرفته شده بود . ولی تعزیه ی زنانه عمومیت و توسعه ی چندانی به دست نیاورد؛ چون اجباراً تنها در خانه های رجال و ثروتمندانی که قدرت تهیه ی وسایل و نیز جای بازی را داشتند اجرا میشد، با تماشاگران عادی روبرو نبود و چنین بود که همیشه به صورت يك كار تفننی باقی ماند.  
  تعزیه ها در فضای باز حیاط یا در تالارهای بزرگ منزلها بازی میشد. بازیگران کسانی بودند که قبلا در مجالس زنانه روضه میخوانده اند و یا راه و رسم بازیگری و نقالی را پای چنین مجلسها را آموخته بودند . لقب عمومی بازیگران «ملا» یعنی همان لقب زنان روضه خوان بودند . از این شبیه خوانها نام چند تایی مانده است چون ملانبات (مخالف خوان) و ملافاطمه وملامريم ، واز تعزیه گردانها فقط نام حاجیه خانم دختر فتحعلی شاه . تعزیه های مورد علاقه ی این مجلسها بیشتر آنهائی بود که قهرمانان اصلیش زنان بودند، چون تعزیه ی شهربانو یا عروسی دختر قريش و نظایر آنها، ولی تعزیه های عادی را هم با همان تشریفات ولباس و سلاح و گاهی اسب و لوازم دیگر بازی میکردند. کسانی که به جای مردان بازی میکردند احتیاج به شبیه سازی و بزکی داشتند تا با تغییر صورت و دورگه کردن صدا نقش خود را از نقشهای زنان جدا کنند، و میدانیم که اینجا زنان بر خلاف اصل معمول در تعزیه خیلی هم صورت خود را نمی پوشانیده اند. تعزیه ی زنانه تا اواسط عهد احمد شاه قاجارگاه به گاه در خانه های اشرافی بازی میشد و سپس به تدریج از میان رفت 
 ضمیمه ی دو تعزیه ی مضحك 
 تعزیه ى مضحك از توسعه یافتن کمی و کیفی نسخه خوانان خنده آور و پیش۔ واقعه ها واحياناً «واقعه ها پیدا شد. وجود نسخه خوان خنده آور در تعزیه امری استثنائی بود ، ولی از همین میان موفقيت يك نسخه خوان سیاه رنگ «قنبر» نام - غلام حضرت امیر - با ته لهجه ی حبشی و اطوار خاص و خنده آورش (حتی در مجلس شهادت امیر المؤمنين راه تازه یی باز کرد . شخصیت غلام سیاه خنده آور به زودی در چند تعزیه نامه ی فرعی دیگر یعنی در «گوشه ها تکرار 
 اجرا کنندگان يك تعزيه ى مضحك نشسته ی راست غلامرضا برقی ، وسط شیخ کرنا ، بالای سرش رحیم کمانچه کش دومین نفر از چپ معین البکا شیخ حسن بزرگ ؟) شد و همپای آن نسخه خوانهای مضحک دیگر پدید آمدند. دست انداختن دشمنان دین بهانه ای برای پیشرفت این نمایشها شد ؛ این کار هم مردم را راضی میکرد وهم رشوه ای بود برای علمای دین تا مانع نمایشها نشوند . از این نظر گمان میرود که یک ریشه ی نزدیک و بی واسطه ی تعزیه ی مضحک را باید بازیهائی که آخرین تحولش را به صورت «عمر کشان» یا «عمر سوزان، دیدیم دانست.  
 غلو در همه ی جوانب پایه ی اصلی تعزیه ی مضحک بود . این مشخصه در بازی گاه به زیاده رویها و تندرویهائی منجر میشد . شاید اینکه سدهای مانع مسخره آمیز بودن تعزیه ها را چندان نمیپسندیدند باعث میشد که فشار اصلی اجرا کنندگان کمتر در متن نمود کند و بیشتر بر مبالغه های اجرائی  
 تركيب متن معمولا بر محور تجلیل از يك شخصيت مقدس شیعه و تمسخر مخالفانش استوار بود ، و گاه این مخالفان در پایان کار خود براثر دیدن معجزه ای اسلام میآوردند . چند تایی از این گوشه ها عبارت بود از: عروسی دختر قريش ، عروسی بلقیس ، شست بستن دیو . «ناصرالدین شاه به نمایش عروسی بلقیس خیلی علاقه داشت ولا اقل سالی دو مرتبه در تکیه ی دولت تعزیه ی عروسی بلقيس | به نمایش در میآمد و ناصر الدينشاه و بانوان حرمسرا ، از پشت پرده ی غرفه شان ، طوری میخندیدند که صدای آنها تا توی بازار میرفت در همان روزی که شبیه عروسی بلقیس به نمایش در میآمد بلافاصله پشت سر آن صحنه ی کربلا و عروسی قاسم را نمایش میدادند؛ این نمایش گریه ی فراوان میگرفت و البته این نهایت زبردستی بازیگران بود که میتوانستند در ظرف دوسه ساعت مردم را بخندانند و یا بگریانند ، . از عناصر خنده دار متنها یکی استقبالهای نامربوط و مسخره یی از شعرهای شاعران گذشته بود ، و بدین ترتیب در شعر يك هجو شعر وجود داشت . پرتاب کلمه یا اصطلاحی نا همآهنگ و بیمورد و گاه ناسزاهائی که ناگهان اشخاس خیلی جدی و محترم به هم میدادند نیز از عوامل ایجاد خنده بود . و اینها همه غیر از ترکیب وطنز اصلی است، كه يك نوع هجو ـ شاید نا آگاه - از اساطیر مذهبی هم در آنها نهفته است چه در متن و چه در اجرا شبیه های مخالف خوانها هرچه بیشتر مخالف ها را پر مدعا و با عتاب و خطاب و آهن و تلپ نشان میدادند و و آنها را مسخره و تو خالی ترسیم میکردند ، ولی موالفها همان وقار خود را داشتند . از نسخه خوانهای تقریباً ثابت یکی دیو بود ، ديو صورتك به كار میبرد ، ولباس چهل تکه ای از همه رنگ با شلیته و خلخال و چوبدستی کج و معوج داشت ، و با صدای غیر منتظره و جست و خیزها و جهشهای تند کلاغوار و فریادهای ناموزون و نامیزان و گاه در همین بین جنباندن کمر به آهنگ سازها ، همانطور که انتظار میرفت بیش از ترسناک بودن مسخره بود؛ و اتفاقاً همین تضاد بين صورت مهیب و سخت و بی حرکت او و بدن چالاك و پر از تحرکش محور اصلی مضحک بودن او را ایجاد میکرد . صورتک ها بین یک و نیم تا به سه برابر صورت معمولی انسان از خمیر و پارچه و گل ومل و سریش و غیره ساخته میشد و رویش رنگ میخورد و نقاشی میشد . از شیشه برای چشم صورتک استفاده میبردند و برای چیزهائی مانند شاخ و دندان و غیره، شاخ و دندان طبیعی چرنده ای از مقوله ی بز و گوسفند و غیره را در آن کار میگذاشتند. چندتایی از 
 فاطمه دعوت میکنند که به عروسی تشریف ببرند؛ و قصدشان به رخ کشیدن جاه و جلال خود بود حضرت فاطمه که از سوءنیت آنان با خبر بودند از قبول دعوت خودداری میکنند ولی رسول اکرم میفرمایند برو خدا به تو کمک میکند . حضرت فاطمه با همان لباس عادی عازم عروسی خانه میشوند که ناگاه جبرئیل بايك دسته حورى از آسمان فرود میآید و لباسهای بهشتی برای حضرت میآورند و حضرت با جاه و جلال فراوان به عروسی میروند . عروس که این را میبیند از غصه سکته میکند و بعد به دعای حضرت زهرا زنده میشود و تمام خانواده ی عروس و داماد از این معجزه به دیانت اسلام در میآیند چهار نمونه از صورتکهای تعزیه ی مضحک [محفوظ در موزه ی مردم شناسی] 
 صورتکهای موجود که نشان دهنده ی وسعت و غرابت تخیل سازنده های گمنام خود نیز هستند واقعاً استادانه از کار درآمده است. در این نمایش بزك نسخه خوانهای مخالف و خنده آور تقریباً غلیظ است و رنگ لباسها عموماً روشن تر ، و پوشش ها و تزیینات شامل لباسهای ژنده و آویزهای گوناگون و مضحکی از همه قبیل (در عصر حاضر حتى جارو به جای ریش وقیف به جای کلاه خود . باید از موسیقی هم یادی کرد که با آهنگهای حماسی و بلافاصله مسخره آمیز خود یک عامل خنده دار دیگر نمایش بود .  
 تعزیه ی مضحک در همان نمایشخانه ها در اعیاد مذهبی و جمعه ها و ایام محرم وصفر (غیر از پنج روز حوالی عاشورا و جشن ها هنگامی که جمعیت بیشتر و بانی بخشنده تر بود ، در مقدمه ی یک واقعه ی اصلی بازی میشد بازیگران هم تقریباً همانها بودند ولی گاه از لوتیهای مطرب و تقلید چی و مسخره هم کمک میگرفته اند . در عکسی که از اجراکنندگان یک تعزیه ی مضحک که به دست هست مسخره ی معروف عصر قاجاریه « شیخ کرنا ، و مطرب معروف آن عهد «غلامرضا برقی» نیز دیده میشوند • نمایشهای شادی آور  در سرزمینی که لحظه های شاد زندگی اکثریتش انگشت شمار است ، 1 نمايش مضحك اگر هم هست عقده دار است. مضحکه ای که هست برای جبران هر چه بیشتر لحظه های تلخ هر چه بیشتر خود را به لاقیدی و مسخر گی و بی بند۔ 
 و باری میزند و این راهی به زیاده روی است. از طرفی در چنین محیط ، محیط عدم اختیار ، اگر عامی بخواهد حرفی درباره ی محیطش بزند ناچار است چهره ی معترض خود را با صورتك مضحکه بپوشاند. پس اینجا شوخی و مضحكه اغلب وسیله یی ظریف برای تلطیف زندگانی نیست ، به عكس يك حربه است؛ وسیله ایست کینه جویانه بر علیه لحظه های ثابت و ساکن و راکدوتلخ، و سرپوشی است برای انتقادها و نیشخندهای تند و زمخت و حتی گاه مستهجن . 
 پیش از این چنین آمد که «تماشا» واژه یی بوده است که کل سرگرمیهای شادی آور عامیانه را شامل میشده تماشا پس از يك دوره گردش بین عوام معنی اصلی خود ( = قدم زدن ) را از دست داد و کم کم به مفهوم «تفرج وتفريح » و دیدن هر چیز دیدنی عموماً و تماشای هر بازی تفریحی شادی آور، خصوصاً، تغییر شکل داد. با همین مفهوم آخر است که «تماشاخانه» و «تماشاچی» و غیره ساخته شده و باز پیش از این اراجع به انواع خرده نمایشهای تماشائی شرحی آمده است و آمده است که نمایشهای شادی آور مهم بعدی همه از معرکه ها و 
 غولك؛ تصويريك دلقك به صورت دیو و در حال رقص بر کاسه ی نیشابوری قرن چهارم. [محفوظ در موزه ی ایران باستان ] 
 کارهای بازیگران منفرد موسوم به دلقك و مسخره و کارهای نوروزی خوانها و دسته ی تمسخر کوسه و دسته ی تمسخر میر نوروزی و دسته ی تمسخر عمر وخصوصاً بازیهای مطربان مجلسی و دوره گرد بیرون آمده است ، و به اینجا رسید که چگونه نمایشهای داستان دار «تقليد» و «مضحکه» در عهد صفویه بی آنکه میل - به آواز و رقص را از دست بدهد از رقص و آواز مطربان جدا شد. - 
 در اواسط عهد صفویه دسته های مطرب مجلسی درجه ی اول شهرهای بزرگ هر يك با چندین پادو ( = شال کش، صندوق کش که داشتند وصندوق ( = صندوق کابلی)های لباس وزينت و ابزار که بر قاطرها سوار میکردند، در برابر دعوتها به خانه های اعیان و اشراف میرفتند و برنامه هایی داشتند که از سر شب تا اول صبح طول میکشید ، شامل ؛ چندین رقص هر رقص منسوب به دیاری و با لباسی از آن دیار ، یکی دو نمایش رقصی ( يك نوع آن با نام «قهر و آشتی» شناخته میشد و یکی دو پیش پرده ی كوچك، كه سؤال وجواب گاه عاشقانه و گاه مضحکی بود به آواز. از توسعه و تحول پیش پرده ها «مضحکه» پیدا شد که داستانهای کوتاه و خنده آوری بود به آواز و دوسه بازیگر داشت و باكتك كارى يا فرار و تعقيب و نظایر آن تمام میشد. دسته های مطرب دوره گرد در اثر تماس مستقیم با علایق مردم شاید زودتر این عنصر داستانی را پیدا کرده بودند ؛ در مضحکه های این مطربان جنبه ی مسخر کی آزادتر بود، در برابر مضحکه های مجلسهای اعیان که در آنها به خاطر حفظ شأن اهل مجلس بهرحال حدودی رعایت میشد. 
 تقلید» که به زودی از ادامه ی مضحکه بین لوتیهای مطرب دوره گرد پیدا شد داستانهای بلندتری داشت و جنبه ی آوازیش شکل یافت ؛ آواز ممکن بود در جایی از بازی به طور مستقل و به مناسبت خوانده شود ، ولی محاوره ها به آواز نبود. تعداد بازیگران همان بود ولی چون حرفها به آواز نبود آزادیهای داستانی تازه یی پیدا کرد . لوتیهای بازیگر «تقلید معمولا با تقليد لهجه و خصوصیات اهالی شهرها و دهها دو سه نفر را از طبقه های مختلف نشان میدادند که به هم میرسیدند و پس از احوالپرسی کوتاهی اختلافی بینشان رخ میداد ، حرفشان به دعوا و دعواشان به مسخره کردن لهجه و خصوصیات یکدیگر میرسید و داستان بازد و خورد یا فرار و تعقیب تمام میشد این یکی از ساده ترین قصه های تقلید بود، و به هر صورت در همه ی تقلیدها لااقل يك بازيگر با لهجه وجود داشت که محور اصلی موقعیتهای خنده آور بود؛ او ممکن بود بازاری، دهاتی، یا نوکر حاجی بازاری باشد. «مازندرانی و کاشی که به صورت پیش پرده و با لهجه تا حدود پنجاه سال پیش هنوز اجرا میشد از اولین شکلها و قصه های تقلید است، يا مثلا « حاجی کاشی یا داماد فراری ، از همین دست نمایشهاست و آن داستان حاجی ساده لوحی است که دختری را به او میدهند تا سر کیسه اش کنند و او هنوز موضوع جدی نشده و کار به عقد نرسیده، در حالیکه نیمی از ثروتش از چنگش بیرون آمده پا به فرار میگذارد. 
 در اواخر صفویه و سپس دوره ی زندیه بود که دسته های مطرب و تقلیدچی در بعضی شهرها خصوصاً اصفهان و شیر از ماندگار شدند. در بعضی قهوه خانه ها پاتوقی داشتند و گاهی نمایشی میدادند گاهی هم به خانه های مردمی از طبقه ی متوسط و پایین دعوت میشدند برای گرم کردن جشنهای عروسی و نام گذار نوزاد وختنه سوران و غیره در اینگونه مجلسها بود که دسته ها همه گونه تنوع و رنگ به رقصها و تقلیدهاشان بخشیدند؛ میدانیم که بازیگران به نسبت تماشاچی تغيير سبك ميداده اند و همین تغییر سبك و جست و جوی راههای تازه برای گرم نگاه داشتن تماشاچی بود که توسعه و بسطی به تقلید داد و باعث پیدایش تازگیهائی در آن شد . یکی از تنوعهائی که نخست در رقص ایجاد شد این بود که چهار رقاص را با چهار رنگ لباس قرمز و زرد و آبی و بنفش قبلا در چهار صندوق پنهان میکردند و چند « صندوق کش ، آنها را به محوطه رقص میآوردند و میگذاشتند و میرفتند. اندکی بعد در میان هیجان تماشاگران و به همراه موسیقی شوخ در صندوقها يك يك باز ميشد ورقاصها تك تك بيرون میآمدند و ابتدا دسته۔ جمعی و بعد هر يك به تنهائی و عاقبت بازهم دسته جمعی چند گونه رقص میکردند که تا اواخر شب طول میکشید ، بعد به صندوقها بر می گشتند و صندوق کشها میآمدند و آنها را میبردند. ظاهراً فکر ایجاد این وضع رقص نباید با مشاهده ی از صندوق در آمدن برای نمایش و به صندوق برگشتن پس از نمایش عروسکهای خیمه شب بازی بی ارتباط باشد . به هر حال این گونه رقص که فراوان مورد علاقه ی مردم بود چندی بعد با تغییر شکلی و با نام «چهار صندوق » به تقلید راه پیدا کرد و در این حال به جای رقاص بنفش يك شخص تازه ی بازی یعنی «سیاه» در کنار سه نفر دیگر ظاهر میشد داستان تا حدی اصلیت ماجرا را حفظ کرد، بعلاوه به آن رنگی از تمسخر بخشید که مشخصه ی تقلید بود چهار مرد خصوصیات ورنگ و لهجه ی یکدیگر را مسخره میکردند دعوائی در میگرفت وزرد برنده میشد و بعد آشتی و آخر کار همه با رقص و آواز به صندوقها بر می گشتند.  
 به زودی دورشته از قصه ها و بازیهای تقلید عنوان مستقل پیدا کرد. تقریباً در عهد زندیه كچلك بازى ، نمایشهایی بوده است که بازیگرانش لوتیها و مسخرگان کچل بوده اند. یا شاید هم شخصیت اصلی نمایش که محور یا ایجاد۔ کننده ی موقعیتهای خنده آور بود کچل بوده است و همین یکی از خصوصیات قابل تمسخرش بوده ظاهراً «حسن کچل یکی از این بازیهاست و آن جوانکی است فقیر که مرتباً به خواستگاری دختر يك حاجی بازاری میرود و هر بارضمن فحش ودعوائی با حاجی که او را قابل نمیداند ـ از میدان در میرود و باز بر میگردد. در این نمایشها مفاسد سطحی مردم نشان داده میشد ، و خصوصاً کاسبکاران پولدار وطماع و بیکاران رند و مفت خور یا آنها که چشم به مال و ناموس دیگران داشتند هجو میشدند. «بقال بازی نیز نمایشهائی از همین مقوله بوده است و شخصیتی که اغلب در آنها تکرار میشده يك بقال پولدار وخسيس وشاید به حج رفته بوده که معمولا نوکر تنبل و فراموشکاری (گاه به اسم نوروز) داشته و همین که این نوکر دستورهای اربابش را طور دیگری تحویل میگرفته و انجام میداده موقعیتهای خنده آوری پیش میآورده است . يك نمايش بقال بازی هست که دو بازیگر اصلی دارد؛ یکی بقال پولدار و یکی مرد آسمان جل و بی پولی که هر لحظه به رنگ و لباسی دیگر و با قیافه و لهجه یی تازه در میآمد و ظاهر میشد تا به نحوی بقال را سرگرم کند و ماست او را بدزدد ؛ عاقبت هنگامی که بقال متوجه دزدی میشد و طی يك تعقيب او را میگرفت مرد آسمان جل ته مانده ی ماست را به سروصورت او میریخت و میگریخت.  
 یکی از دلایل علاقه ی مردم به این بازیها این بود که گاه انتقادهای تندی نسبت به اشراف در آنها میدیدند ؛ انتقادها در مسیر نمایش نبود و ناگهان و خارج از متن ساخته و پرتاب میشد. ممکن بود نکته های انتقادی به سبب استقبال تماشاگران دائماً حالت تندتر وزننده تر به خود بگیرد و حتی سرانجام به گفتار های ركيك هم بکشد. مفتشهای دولتی تقریباً نمیتوانستند از گستاخی انتقادها جلوگیری کنند چون دسته ها مورد علاقه و حمایت عامه بودند و خود به خود جلوگیری از آنها موجی از نارضایی ایجاد میکرد و مهمتر از آن اینکه دستگاه تفتیش هیچگونه مدرکی بدست نداشت نمایش فی البداهه و بر پایه ی آفرینش حضوری بود ما امروزه فکر میکنیم یکی از علتهای اینکه در ایران متن نمایشها را از قبل نمی نوشته اند یا سبب پیشرفت عجیب نمایش فی البداهه معارضه ی بازیگران با دستگاه ضبط و تفتیش بوده است ؛ زیرا هیچ دستگاهی نمیتواند 
 نمايش فی البداهه را پیش بینی و از اجرای بخش یا بخشهائی از آن جلوگیری کند. با وجود این سخت گیریهایی برای دسته ها وجود داشت، که مهمتر از همه مانع مذهب بود از اواخر صفویه به واسطه ی ضعف حکومت و قدرت یافتن علمای قشری داشتن رقاصان و بازیگران زن در دسته ها ممنوع شد. از طرفی تعصب های بزرگان محلی و همفکری علما با ایشان معمولا مانع از آن میشد که دسته ها جای ثابت داشته باشند ، و این بازیها که بنا بر طبیعت به مرکزی ثابت احتیاج داشت به اجبار هنوز سرگردان بود نقش زنان را جوانان تازه سال که صداشان هنوز دور که نشده بود یا میتوانستند صدا را عوض و نازك کنند بازی میکردند. اینها مدتی تعلیم میدیدند تا رقصهای زنانه ی مطر بها را بیاموزند و با پوششهای زنانه و گیسوی مصنوعی و آرایش ، این جای خالی را پر کنند 
 از به هم پیوستن بازیگران منفرد دوره گرد در اواسط زندیه ، برخی دسته های تازه ی تقلید به وجود آمد و در نتیجه برخی داستانها ونمايشها وفكرها و ذوقهای تازه بازیهای مطربان کولی که کریم خان زند به آنها اجازه ی کار داده بود و حتی گاه ایشان را به مجلس خود میپذیرفت ، و پیوستن برخی از ایشان به دسته های تقلید، خصوصاً در نوع کار «تقلید چی های فارس بی تأثیر نبود و اصولا پس از اينست كه يك دوره ی شهر نشینی بین دوره گردان آغاز میشود. شهر- نشین شدن گروهی از کولیها در چند شهر بزرگ باعث افزونی ورواج بازیهای مطربی شد . با پایتخت شدن طهران بدست آقا محمدخان قاجار و اخلافش ، اغلب دسته ها به پایتخت تازه رو کردند. برخورد دسته های گوناگون در پاتوقهای رسمی پایتخت یعنی قهوه خانه ها با رد و بدل شدن برخی عناصر نمایشی بین ایشان همراه بود ؛ به تدریج شکل نمایشها دارای وحدت وحدود معلومی شد و وجوه اشتراك كم كم به صورت سنت در آمد. 
 واما منشاء شخصیت « سیاه ، نمایشهای شادی آور قابل بررسی است . مطمئناً این سیاه از بازمانده های اقوام تیره رنگ ما قبل آریائی نیست. احتمال دارد که در دوره ی یکپارچگی قلمروی اسلامی که آمد و رفت تاجران تا سواحل افریقا هم میکشید پای تعدادی از مزدوران و بازرگانان سیا، به این  
 دو سیاه در حال رقص . طرحی از يك گوشه ی نقاشی باغ سلطان حسین بایقرا منسوب به بهزاد . طرف باز شده باشد. در اواخر قرن دهم هجری پرتقالیها نیز برای ساختن استحكاماتشان در جنوب گروهی برده از کرانه های حبشه و زنگبار به سواحل خلیج فارس آوردند؛ «زاری های کنونی جنوب ناچار باز مانده های آن برده ها هستند زیرا که مراسم زارشان رگ وریشه ی افریقائی خودراهنوز حفظ کرده است. اما مهمتر و قدیمی تر از همه اینست که کولیهای در بدر آسیائی و خصوصا هندی چه پیش از اسلام و چه بعد از آن چه خرد خرد و چه دسته جمعی، هر چند یکبار به این طرف رو میکرده اند ؛ اینها در سراسر ایران پراکنده  
 بوده اند و دوره گردی و مطربی ورقص وتقليد جزء ذاتشان بوده است. کولیها را هنوز برخی «قره چی» یا «قراچی میخوانند که به معنی سیاه چرده باشد و اشاره یی به رنگ تیره (قهوه یی بشره ی آنها و لقب «زنگی» یا «برزنگی» که گاهی پشت «سیاه» میآید کمتر ممکن است به زنگبار مربوط باشد و بیشتر به زنگار یازنگال که لقب کولیها بود و به معنی نجس از عصر مغولها به اینطرف سیاه را در نقاشیها به صورت خادم مجلس طرب و کارگر و ملاح و سرانجام به هیئت عمله ی طرب میبینیم که با بشره یی تیره ـ یعنی درجاتی بین قهوه یی روشن تا قهوه یی سوخته و بالاخره سیاه - نموده شده است . در نمایشهای شادی آور ایرانی که اصل کولی دارد «سیاه» بي شك يك كولى است ، منتهی بازیگر که برای خنده دار شدن در همه چیز غلو میکند صورت او راهم به كمك دوده سياه یعنی تیره تر از آنچه هست میکند، همچنانکه لهجه ی او را تا سرحد مبالغه پیش میبرد . 
 سیاه را تا مدتها جزء دسته های دوره گرد نوروزی خوان و میرنوروزی و نظایر آن میبینیم که با نامهای چندی چون حاجی فیروز یا آتش افروز و غیره گاه با بزك و گاه با صورتك میخواند و میرقصد و مسخره گی میکند . کمی بعد او یکی از چند گونه رقص دسته های مطرب را انجام میدهد و هم مسخره گی های فی البداهه میسازد؛ از این راه است که به تقلید وارد میشود و خصوصاً در قصه هائی که اساس آنها تمسخر لهجه وظاهر افراد است جایی پیدا می کند. 
 در اوایل قاجاریه گرچه سیاه مورد علاقه ی مردم است و در اغلب نمایشها ظاهر میشود ولی هنوز شخصیت نمونه ی این نمایشها نیست و مشخصات روانی و سنتی خود را به طور کامل بدست نیاورده است. 
 «خوچکو که حدود سال ۱۲۱۰۷ شمسی یعنی هنگام پادشاهی محمد شاه قاجار در ایران بود توصیفی دارد درباره ی یکی از تقلیدهای دسته های تقلید چی. او در مقدمه میگوید: «در این نمایشها نقل همه گونه حرکات و حرفهای زشت آزاد است و چون هدف آنست که تماشاگر بخندد، هرگونه احساس جدی از نمایش دور است. کمی بعد گفته اش درباره ی بزگ بازیگران، نیز اشاره یی است به وجود شخصیت سیاه : «بازیگران لوتی بجای درد شراب به صورت آرد میمانند، یا همچنین قشری از دوده با زرده ی تخم مرغ». سپس ادامه میدهد: اغلب موضوع را از زندگی روستائی میگیرند و چون تقلیدها همیشه فی البداهه اجرا میشود نمیتوان کسی را واداشت که آنها را ثبت کند، اما من چند تقلید بامزه دیده ام که سعی میکنم یکی از آنها را تعریف کنم: ـ نمایش باغی را نشان میدهد در تابستان دو باغبان ظاهر میشوند با لباسی که عبارت از چند تکه پوست گوسفند است و بخش میانی بدن آنها را میپوشاند. یکی از آنها باقر نام مسن تر است و پولدار و پدر دختر زیبایی که در اندرونش دارد. دیگری نجف باغبانی جوان و فقیر و ساعی و مثل همه ی ایرانیان زیرک است. اینها همسایه اند و در باره ی خوبی میوه ها و محصول باغهایشان صحبت میکند نزاع کوچکی بین آنها درگیر میشود دعوا شدیدتر میشود و با مشت و بیل بجان هم می افتند و تماشاگر میخندد. بالاخره باقر اعتراف میکند که حق با نجف است وصلح میشود باقر به همسایه اش میگوید برویم کنده ی اختلاف را در امواج شراب غرق کنیم؛ آن شرابی که برخی حمقا میگویند پیغمبر منع کرده است ملارا مسخره میکنند و شعر تو خون کسان خودی و ما خون رزان را می خوانند.  
  باقر پولی برای خرج سوروسات میدهد و نجف میرود شراب بیاورد که باقر صدایش میزند و میگوید کباب هم بیار میرود باز صدایش میزند که تنقلات و شیرینی هم بیار باز میرود و باز صدایش میکند ـ آنقدر تا نجف از خستگی می افتد ولی چون این یکی هنوز دستور میدهد گوش خود را میگیرد و پا به فرار میگذارد. باقر که تنها مانده خود را آماده ی خوردن میکند. وضو می گیرد و حرکات ملاها را مسخره میکند. این صحنه با غذائی که نجف میآورد پایان می یابد ـ نجف تار میزند دو همسایه به شدت می مینوشند و با مهارت عجیبی ادای کسی را که کم کم مست میشود در میآورند. در ایران که میکده های عمومی نیست و ملت شرابخوار نیست این صحنه تازگی دارد. عاقبت باقر خوابش میبرد اما نجف که به حیله وانمود کرده بود مست است بطرف دختر باغبان میرود و پیروزی عشق خود را بهمراهی تار اعلام میکند. نمونه یی که خوچکو داده خصوصاً از جهت ثبت نمایشی که امروزه در میان نیست جالب است ولی افزودنی است که خوچکو بیهوده با ذهن و فرهنگ نمایشی خاص خود بازی را به دو بخش تقسیم کرده است؛ زیرا که همداستان از لحاظ تركيب و مسير يك روند و بی فاصله است و هم اینکه اصولا بازیهای تقلید مقید به تقسیم به چند بخش نبوده است . 
 در عهد سلطنت ناصر الدین شاه قاجار ( ۱۲۲۳/۷۳ شمسی ) مسخره ی معروفی در دربار بود بنام «کریم شیره ای که هم بر قرار کننده و ابداع کننده ی نمایشهای دربار بود و هم نایب نقاره خانه ی دولتی و رئیس دسته های مطرب درجه دوم وسوم غير دولتی پایتخت لقب شیره ای که پشت بند نام او بود شیرینی نمایشها 
 در وسط کریم شیره ای . بقیه همکارانش هستند ؛ همه با لباس بازی. و مسخره گیهای او را به یاد میآورد و او چند بازیگر همکار و وردست داشت كه به كمك آنها بقال بازیهائی در حضور شاه براه میانداخت . در این بازیها خودا و بقال را بازی میکرد و مسخره های وردستش با نامهای نمایشی «چوردکی» و «ریشکی» و «ماستی» و «پسیکی، افراد مهم دیگر بازی بودند . محور اصلی داستان همان برخورد بقال بود با حقه بازان شهری و همان ماجرای ماست دزدی و نظایر آن که وسعت یافته بود و نیز مقدمه چینیهائی که به انتقاد های صریح و تند و بی پروائی از فساد دربار و تشکیلات اداری مملکت منجر میشد.  
  یکی از این گونه بقال بازیها را يك مشاهده کننده ی درباری و ظاهراً ناراضی - که هنوز برای ما ناشناس است - پس از دیدن ، با توضیح هایی شامل آنچه از اجرا بیاد داشته ثبت کرده بوده است که بخشی از آن امروزه باقی است و گذشته از مجلس اول آن که واضح است ثبت کننده افزوده و اضافی و قابل تفكيك است، صحنه های اصلی نشان دهنده ی سبک این بازی و نیز آزادی بیان و صراحتی است که مسخرگی سپر آن بوده است . ثبت کننده ی ناشناس شروع نمایش و بزك و پوشش بازیگران را چنین ثبت کرده است : « ... در این بین ميل مبارك پادشاه عادل به بقال بازی حضور گشته است. کریم شیره ای رئیس این كار يك كلاه نمدی بسیار بلند بر سر گذارده و يك قبای پاره پاره پوشیده ، با صورت آرد مالیده از پشم و پوست ریش و سبیل درست کرده سوار الاغ پالان دریده ی بسیار كوچك است. چوردکی و ریشکی عملجات او هر يك به صورت های عجیب و غریب در جلو ويمين ويسار او در حالی که دایره میزنند و تصنیف میخوانند يك دفعه دور دریاچه را بدین منوال گردیده ه ، بعد کریم پیاده شده  
 میآید سرخوانچه که اسباب بقالی چیده شده است مینشیند ... و بازی شروع میشود بگذریم - مطربان امروزی کریم شیره ای را جز این ابداع کننده ی نمایشهای مضحک دیگری نیز میدانند ، از جمله : طبيب مازندرانی ، دلاك مازندرانی زن ملاى ده یا یک زن و سه مرد که چگونگی آنها چندان روشن نیست و بهر حال در مایه ی کلی تقلید بوده است.  
  مدرک دیگری که از بقال بازی عهد قاجاریه باقی است نوشته ی کتاب جغرافیای اصفهان است که بسال ۱۲۵۵ شمسی تألیف یافته است و در آن يكجا مؤلف ضمن طبقات مردم تقلید چیها را میشمارد و فلسفه ی زیاده روی در نمایشهاشان را به درک خود شرح میکند و بازیگران را چه از جهت تأثیر اجتماعی و چه از نظر صفات خصوصی و پرهیز کاریشان میستاید: «... قسم دیگر لوتیهای سرخوانچه ی بقال . حکمای قدیم بقال بازی را بنابر مصالح چند اختراع نموده اند. ظاهراً این بازی را در عیشها اسباب طرب و ضحك قرار داده اند و باطناً مفيد فواید بسیاری است در سیاست مدن. مبنای بازی مزبور در آن بوده که اعمال ناشایسته از هر کس به ظهور رسد على وجوه الاقبح تقليد آن نماید که قبایح را مجسم و در نظرها مشهود و محسوس کنند تا از راه دفع فاسد به افسد منحرفین را منفعل سازند ، چنانچه فایده ی بزرگی از این بازی به ظهور رسید ؛ زمانی که به تأدیب جهال موکب همایون [ ناصرالدین شاه ] تشریف فرمای اصفهان گردید : ملاهای بلد بدنام ، اکابر و ارکان متهم ، اعیان و اشراف مخوف ، الواط خونخوار ، مفسدین مخفی ، کسبه و زارعین مستأصل سلطان زمان ،در غضب فردی از افراد را یارای گفتار نبود . عاقبت تدبیر شفاعت بدست تقلید این جماعت بود روزی که جهت تفریح شاهنشاه مبرور بقال بازی و اسباب خوانچه به حضور مبارك بردند . از تمثال لغومانند بی عدالتی های اتراك و مستحفظين و محصلین و مستوفیان و مباشران را تمام ظاهر کردند. همان روز از خاصیت این حکمت عملی موککلین ممنوع ، متهمين معاف بقایا بخشیده شد. همچنین در بسیاری از موارد مهمات بزرك از لطايف این جماعت صورت پذیر شده است. همه ی این الوات مناسب دان و لطیفه پرداز و بدیهه گو وظريف و با مزه هر يك در مضاحك به نوعی که عباراتشان نوشتنی بود. با این کسب و کار غالب بری از معاصی و مراقب آداب شریعت. سابق زیاد بودند و چندین دسته اکنون بسیار کمند و به طهران وساير بلاد متفرق» 
 باوجود اینکه نویسنده ی شرح بالا این بازیگران را تحسین میکند و بازیهاشان را قابل ثبت میداند اما ظاهراً هيچيك را ضبط نکرده است و متأسفانه این کاهلی از طرف آنها که دستی به قلم داشته اند سنتی بوده است پایدار. 
 از هنگام روی آور شدن تقلید چیها به چند شهر معتبر طهران و اصفهان و شیراز و تبریز و پا گرفتن ایشان در قهوه خانه های بزرگ، هر دسته دوسه گونه امکان نمایشی داشت؛ به ندرت نمایش دادن در خانه های اشراف و گاه گاه بازی کردن در قهوه خانه ها و هم رفتن به مجلسهای شادی و طرب مردم میانه حال. 
 در مجلسهای اشراف محل بازی يك تكه قالی در گوشه ای از تالار وسیعخانه بوده است و بازی فرع سرگرمیهای آسانتری بود که برای مهمانان فراهم میآمد. در قهوه خانه صحنه يك دو تخت چوبی بود که در گوشه ای از باغچه یا در صحن وسیع و سربسته ی قهوه خانه بر پا میشد اما در خانه های مردم صحنه عبارت بود از تختهای چوبی که بازیگران روی حوض وسط حیاط می بستند و مفروش میکردند. گرچه بازی در قهوه خانه از جهت آنکه مقدمه ی ایجاد تماشاخانه های رسمی است بسیار مهم است، ولی بازی بر حوضخانه ها يك مورد پر ارج و استثنائی است که هم نشانه ی پذیرفته شدن تقلید از طرف مردم است و هم نمونه ی اینکه چگونه نمایشگران نمایش را به خانه ها و به میان مردم میبرده اند. بهر حال برخورد با طبقات و خواسته های مردم در خانه ها و قهوه خانه ها دو مکتبی بود که با نتیجه ی واحد خطوط اصلی تقلید را تعیین کرد، و قوام يافتن تقلیدهایی که بر حوض خانه ها بازی میشد بزودی عنوان تازه یی به این گونه تقلید بخشید که اصطلاح مشهور «تخت حوضی» یا «روحوضی» باشد. بازی در خانه ها رشته ای از داستانهای تقلید را اهمیت قابلی داد که قصه های مربوط به محیط خانواده باشد شامل ریشخندی نسبت به آداب و ظاهر سازیها و محبت های توخالی و دروغین آن . اشخاص مسلم این گونه نمایشها اكثراً عبارت بودند از : حاجی نوکرش (سیاه)، زن حاجی یا بی بی، کلفت که اگر سیاه بود جمیل نام داشت و پسر حاجی (شلی) . از این مقوله است مثلا «حاجی مسجدی دو زنه با این ترکیب که حاجی دوزنه ای با مهمان صاحب شئوناتش به منزل میرود ولی زنش او را با فحش وكتك بيرون ميراند چون از وجود زن دیگر خبر شده حاجی شرمنده از مهمان او را به در منزل دیگر میبرد و آنجا هم همین بساط . مهمان خشمگین حاجی را تهدید میکند که تقلبهای او را در محیط کسب بر ملا کند و میرود. حاجی مجبور است در مسجد بخوابد و آن خود مقدمه ی ماجراهای خنده آور بعدی است. یا «نصیب و قسمت که چنین است جوانك خشتمالی در مسجد خوابیده. حاجی و سیاه برای تعمیر گوشه ای از خانه به سراغ او میروند ، اما آنجا روح نامعلومی به حاجی میگوید این جوان که با تحقیر از او نام بردی داماد تو خواهد شد . تا پایان داستان مرتباً حاجی حیله هایی میاندیشید و به کار میبرد که چنین نشود ولی با عاشق شدن دخترش به جوانك خشتمال و خرابکاری های خنده آور سیاه حیله ها یکی پس از دیگری نقش بر آب میشود و سرانجام برد با عشاق است. و یا عروسی هالو که در جائی بدین ترتیب نقل شده است : ه مردی زن جوان و خوشگلی گرفته ولی از فنون زن داری و آداب آن بی اطلاع است.  
 در ضمن دندانی هم بنامهای «کاجاما» و «کاتاما» (: کاکاجاماسب وكاكاطهماسب) در کمین هستند که از بی اطلاعی چنین مردی استفاده کرده دستبردی بزنند در این میانه پیرمردی است باسم «سالمندر» که نوچه ای دارد به اسم «خجه» ؛ خودش فوق العاده عیار و شاگردش بی نهایت طرار و چابك است . پیرمرد و شاگردش در واقع گرداننده ی حقیقی داستان از لحاظ ایجاد هیجان وحیله های شیرین برای خنثی کردن حقه های کاجاما و کاتاما هستند، و در آخر برای مسخره کردن و دست انداختن آن دو طراری که چشم بد به زن ها لو دوخته اند خود را به شکل زن در آورده و با بازیها و اشعار و رقص هاي مضحك وعبارات همه فهم و قابل پسند عیب کار آنها را گوشزد می کنند. واینست خلاصه ی «سیاه 
 راستگو: حاجی نوكر سياهش را به يك حاجي ديگر ميفروشد و شرط میکند که سپاه سالی یکروز راست بگوید. خریدار در پنهان سه زن داشته است که کمی بعد باراستگوئی سیاه از وجود یکدیگر خبر میشوند و زندگی حاجی را بهم میریزند 
 آنچه که قصه های فوق نشان میداد بدون تاکید بر زمان تقریباً همزمان با عصر بازی بود بر خلاف تقلیدهای جاری در قهوه خانه ها که اکثراً تاریخی بود و مربوط به ایام قبل با وجود این بازی مقید به زمان و مکان خاصی نبود و حتی در داستانهای تاریخی هم انتقادهای صریحی از روالهای زندگی معاصر میشد، واصولا بر هم زدن زمان و مکان یا خارج شدن از زمان و مکان بازی و رجعت به آن يك سنت نا آگاه تقلید بود . از طرفی شخصیت «سیاه» که کم کم کامل شده و به صورت شخصیت نمونه ی تقلید در آمده بود بزودی به نمایشهای تاریخی و قدیمی هم وارد شد هر جا به عنوانی؛ در «یوسف و زلیخا به عنوان نوکر تاجر برده فروش یا غلام زلیخا ، در «بیژن و منیژه» به صورت نوکر ترسوی بیژن و غیره . ضمناً کار بازی با لهجه که هنوز موفقیت داشت نتیجه ی درخشانی را در «بیژن و منیژه باعث شد؛ بدین نحو که تورانیان باید به ترکی و ایرانیان به فارسی حرف میزدند 
 اما «سیاه» در قالب کامل شده ی خود غلام یا نوکری بود که هجو میکرد و مسخره میکرد در عین ،زیرکی سادگی و گاهی صراحت همراه با ترس. با وجود ظاهر مضحك و مسخره اش ، گاهی از عمق وجود او سخنان درد آلود و تلخی بیرون میریخت که خنده را به زهر خند بدل میکرد. سیاه آدم با فکری بود، یا لااقل به نظر خودش چنین میرسید ؛ نقشه هایی میکشید که بر خلاف پیش بینی هایش چندان درست در نمی آمد ولی در آخر کار طي يك تصادف كوچك او موفق میشد گاهی در بزنگاه موفقیت گذشت میکرد و گاهی در لحظه ی شکست تقدیر را آنچنان که بود ـ و زشت بود - میپذیرفت. نتیجه یا شعار نمایش معمولا در پایان از زبان او گفته میشد. سیاه آدمی بود نسبت به اربابش از طرفی وفادار و از طرفی عصبانی • عصبانی به خاطر ضعفهای اخلاقی ،ارباب یا به دلیل فاصله ی صوری وهم طبقاتی که بین آنها بود و سیاه با همه گونه فداکاری که میکرد کوشش به ترمیم و ازمیان برداشتن این فاصله داشت ولی ارباب خودبین با خود بینی اش بهرحال این فاصله را حفظ میکرد و او را همیشه به چشم غلام میدید این کشمکش بی نتیجه ی درونی بود که سیاه را عقده دار کرده بود و همین بود که موذیگریها و رندی های او را توجیه میکرد ؛ زیرا او گاه - اگر نه عصیان - لااقل خرابکاریهایی در کار ارباب میکرد چنانکه فرمانهای او را به کار نمی بست یا نافرمانی و تجاهل میکرد؛ صحنه هایی که ارباب برای انجام کاری فوری عجله و اصرار داشت و سیاه در برابر خونسردی و انکار و ارباب سعی میکرد با فریادهای اربابانه ی خود او را بترساند و سیاه با موذیگری خود را به نفهمی میزد معمولا از خنده دار ترین صحنه های اینگونه نمایشها بود سیاه که موفق نشده بود مناسبات ارباب و نوکری را تبدیل به مناسبات دوستانه کند در واقع با اعمالی نظیر این يك گونه انتقام از اربابش میگرفت. به نظر میرسد که برخی قراین تعزیه و خصوصاً تعزیه ی مضحک در ایجاد شخصیت نهائی «سیاه» بی تأثیر نبوده است. در تعزیه هم قنبر غلام حبشی حضرت علی سیاه است و نسبت به ارباب خود وفادار و فداکار در تعزیه تکه های مربوط به قنبر بسيار مضحك است؛ اوهم بذله گووشوخ و رند است و هر بار که دستوری میرسد چند بار آنرا نشنیده میگیرد و هر بار که برای کاری میرود چند بار از نیمه ی راه بر میگردد و چنین مینمایاند که دستور را فراموش کرده و آمده است باز بپرسد تا مطمئن شود. تمام مایه های سپاه تخت حوضی در قنبر هست به اضافه ی این نشانه که در تعدادی از نمایشهای تخت حوضی نام سیاه نمایش «قنبر» است. از طرف دیگر تقلید که در این دوره در جست وجوی داستانهای تازه یی برای بازی حتی به اقتباس از داستانهای خیمه شب بازی پرداخت خصوصیات سیاه خیمه شب بازی مانند تحرك فراوان و بی بندو باری و رندی و حتی صراحت زننده ی اوراهم عيناً به تقلید وارد کرد . 
 میدانیم که در دوره ی مظفر الدین شاه رئیس بازیگران و مطربهای دربار رئیس دسته های مطرب و تقلید چی غیر درباری پایتخت نیز بود ولقب «باشی» داشت. از سالهای آخر این شاه نام و نشان دسته ی حسین آقا باشی» به ما رسیده است، شامل این بازیگران و نقشهای تخصصی اکبر نفتی (ارباب) حسن نواب و علی جهود و صفر کوری همه مقلد) با لهجه)، اکبر نایب جعفر (سیاه) و حسین سنجاقی لوده و دهاتی بالهجه از همین دوره یادداشتی بدست داریم از «هانری رنه دالمانی - D'allemagne » در «سفر نامه ی از خراسان تا بختیاری که درباره ي يك تقليد مذهبی تخت حوضی است و نشان دهنده ی اینکه چگونه بازیگران با بازی کردن نمایشهای مضحک مذهبی رشوه ای میپرداختند به مذهب تا مانع ادامه ی نمایشهاشان نشود: «در وسط حیاط مسجد يا تكيه يك لوتى شبیه عمر که لباس مضحکی پوشیده است بر سکوی بلندی که غالباً روی حوض مرکزی درست میشد جای میگیر دو تماشاچیان را با حرفها و حرکات و اشارات خاص خود میخنداند. سپس موسیقی به نواختن میپردازد و جمعیت تماشاچی به دور حیاط راه می افتد. شبیه عمر ریسمانی به گردن سگی بسته و حیوان را زوزه کشان به دنبال خود میکشد. یاران عمر بر الاغها به شکل مضحکی سوارند، عده ای هم به دنبال شیطان هستند و به فرمان او حرکات مخصوصی میکنند. کسی که شیطان را بازی میکند نیم بدنش عریان است ؛ صورتش با رنگ زرد آرایش شده و در بدنش نقش های خنده آوری دیده میشود. دایره های سفید بزرگی به اطراف دهان و چشمان او کشیده اند و بر سرش دو شاخ قرار دارد؛ او را به صورتی در آورده اند که هم خنده آور و هم ترسناک است. پس از آنکه جمعیت بدین ترتیب به دور حیاط گشت عمر میآید و بر تخته های روحوض می ایستد و نطق مفصل ومضحكى میکند و به طرز غریبی غذا میخورد و به امر شیطان شراب مینوشد و مست میشود و به رقص میپردازد ؛ یاران شیطان هم در این رقص با او شرکت میکنند و همینکه همه سرگرم شدند تخته ها را از زیر پای آنها می کشند...۱، گذشته از این «دالمانی در فصل تفریحات ایرانی داستانی در باب شرط بندی و  
 جناق شکستن آورده که آنرا به صورت نمایشنامه نقل کرده است و دو مرد مسن به خاطر آوردند که آنرا در جوانی ضمن بازیهای تقلید دیده اند . قصه اینست زن و شوهری شرط یاد و فراموش دارند . مرد هدیه ای به زن میدهد؛ زن که دستخوش هیجان آنی است هدیه را میگیرد بی آنکه یادش باشد شرط را باخته است. مرد به او میخندد و این باخت را می بخشد، سپس به ده نزديك میرود که چیزی بخرد و برگردد؛ در این حال زن که احساساتش تحقیر شده تصمیم به تلافی میگیرد. کمی بعد طلبه ی جوانی گرسنه و تشنه از راه میرسد . زن به او خوراک و آب میدهد و سرگرمش میکند تا از صدای پای اسب میفهمد که شوهرش به منزل نزديك شده است؛ به طلبه ی جوان میفهماند که شوهرش مرد حسودی است و او راه فرار ندارد. طلبه از ترس آبرو در صندوقی پنهان میشود و در حالیکه زن در صندوق را قفل میکند شوهر وارد میشود و وضع را غیر عادی میبیند شوهر بدگمان شده است وزن میخواهد خودرا خونسرد نشان بدهد. از صدای مرد درون صندوق شوهر به ماجرای رسوائی پی میبرد زن را میزند و به زور کلید صندوق را از دستش میگیرد تا طلبه را بیرون بکشد و تکه تکه اش کند . اینجاست که زن به او میخندد زیرا مرد در هیجان آنی خود شرط را فراموش کرده بود و باخته است؛ شوهر در مییابد که این صحنه سازی برای گرفتن انتقام بوده است.  
  از مهمترین دسته های عهد محمد علیشاه که نام و نشان افرادش بدست آمده و دسته ی سید احمدخان باشی» است شامل: حسن کلاهدوز واصغر سوتی (هر دو دهاتی بالهجه)، با با تیمور (سیاه)، حاجی احمد چرخی (حاجی بازاری)، احمد مؤيد ( شاه و سردار ) به علاوه ی عده ی دیگری که از آن میان چند تنی نقش زن بازی میکردند و از مهمترینشان حسن روحانی بود معروف به سیدحسن غمزه . و معتبر ترین دسته ی عصر احمد شاه قاجار و سپس اوایل عهد پهلوی «دسته ی مؤید» بود به سرپرستی احمد مؤيد شامل : حسين مؤيد (وزير وسفيرو حاجی) ، غلامحسین ملت ) شاه و سردار ) ، ذبیح الله ماهری (سیاه) ، حسين نشسته ها از راست : ذبیح الله ماهری ، احمد موید ، حسين موید . ایستاده ها : ابوالقاسم بنا ، غلامرضا حاجیان ، احمد بزاز. 
 حوله ای دهاتی و پیر و چندی بعد حسین شیشه بر (سیاه) ، حبیب سلمانی(شلی) و آنها که زن بازی میکردند چون ابوالقاسم لطیف و اکبر حاج عابدین و همکاران دیگری که از آن میان گویا میرزا حسین توفیق داستانهائی برای نمایش طرح میکرده است. درباره ی مؤید میگویند مردی بوده است اصلا بازاری ولی فهمیده و صاحب کمال و علاقمند به نمایش او با تجربه هایی که از همکاری با دسته ی سید احمد خان باشی به دست آورده بود تشکیلات نمایشی را بر پایه ی درست تری استوار کرد . مؤید کسانی را که در آنها ذوقی میدید تعلیم میداد و آماده میکرد ووارد در جرگه ی بازیگران میکرد . شخصیت او و تشویقهایش از بازیگران با استعداد و همکاریش با دسته ها سبب شده بود که رقابت بین دسته ها به همکاری بدل شود ؛ به طوری که رسم شد دسته ها بازیگرانشان را به هم قرض بدهند یا ازهم قرض بگیرند 
 اينك در اواخر عصر قاجاریه دسته های مقلد طهران در پاتق هایی مثل باغ ایلچی ، قهوه خانه ی نایب علی ، قهوه خانه ی قتلگاه ، قهوه خانه ی پستخانه ، قهوه خانه ی امامزاده زید و قهوه خانه ی سید ولی مرکزیتی داشتند. 
 موفقیت یافتن آنها بین گروههای غیر متعصب مردم دوره ی پر فعالیتی را پیش آورده بود که بزودی در اواسط پادشاهی احمد شاه ظهور نخستین تماشاخانه های رسمی را باعث شد ـ 
 ابتدا دسته ی حسین چوبی در محوطه ای در میدان بارفروشهای امین ـ السلطان ، زیر سایبان و بر سکوئی چوبین نمایش « مشتی و نیم مشتی ۱ را بازی کردند که چون پس از زمان کوتاهی با مخالفت متعصبان روبروشد از ادامه اش جلوگیری شد . حسین چوبی و بازیگرانش جای بازی را به يك تير فروشی در سه راه نایب علی منتقل کردند و در این تیر فروشی ـ با وجود اعتراضها و مخالفتها ـ برای مدتی در حدود يك سال تقریباً پانزده نمایش پرسابقه ی تقلید چی ها را نشان دادند . پس از قهوه خانه ها و پاتقها این دومین محل ثابت و عمومی تقلید بود و نخستین جایگاه مستقل که تماشاچی را تنها برای دیدن نمایش به سوی خود میکشاند. در این هنگام ایران چهار راه برخورد ملتهای بیگانه بود و پایتخت محل نفوذ روسها و روسها آن نفوذ را داشتند که در برابر اعتراضهای مذهبیان ایستادگی کنند و مذهبیان آن قدرت را نداشتند که در برابر بیگانه ی غیر مسئول و مسلح مخالفت خودرا علنی کنند بدین ترتیب يك روس با نفوذ به اسم « على بيك قفقازی ، چهار دیواری ویرانه ای را در خیابان شاهپور، حوالی سنگلج سابق در اختیار تقلید چی ها گذاشت. نمایشخانه ای که تقلید چیها در اینجا درست کردند عبارت بود از صحنه ای چوبین و چهار گوش 
 نقشه ی تقریبی تیارت علی بگ در آغاز کار ۱ - در ورود ۲ مدخلها ۳ - جای تماشاگران ٤ - جای نوازندگان ه - تخت بازی ٦ - پلکان ۷ ـ راه آمد و رفت بازیگران از بین جماعت به صورتخانه یا تخت بازی - پرده ی جلوی رختکن ۹ - رختکن یا صورتخانه ۱۰ – آبدارخانه که چای A - و قلیان به تماشاگران میداد. 
 در وسط به بلندى يك ذرع ، که گرداگرد آن تماشاگران بر نیمکت های مندرسی که از سر هم کردن الوارها درست شده بود مینشستند . سمت چپ حياط يك قهوه خانه بود که به تماشاگران چای و قلیان میداد و کنار آن آلاچیقی بود که بجای رخت کن از آن استفاده میشد . جلوی رختکن پرده یی بود و هر بازیگر با کنار زدن پرده ، فاصله ی بین رخت کن و تختگاه با صحنه را از میان تماشا گران میگذشت . نوازندگان موسیقی همیشه در ردیف اول نيمكتها ومسلط بر رختکن مینشستند تا متوجه ورود و خروج بازیگران باشند . این به «تیارت ۱ ـ در ورود ۲ ـ مدخلها ۳ - جای تماشاگران ٤ - جای نوازندگان ه_صحنه ٦ ـ دور نما ۷ - درهای طرفین برای ورود و خروج بازیگران ۸ - رخت کن یا صورتخانه ۹ – آبدارخانه ۱۰ - انبار 
 علی بگ معروف شد و از جمله بازیگرانش ابتدا بازماندهی دسته ی احمدخان باشی بودند و سپس دسته ی تازه نفس مؤید 
 مؤید تغییرهایی به وضع این تماشاخانه داد ؛ صحنه را به رسم برخی قهوه خانه ها سه طرفه کرد و رختکن را کنار و پشت صحنه برد . ضمناً برای اولین بار يك زمینه ی تزیینی و تصویری به کار برد که به آن «دورنما» می گفتند . 
 نقش دور نما به زمان و مکان خاصی مربوط نبود و عکس برگردانی بود از برخی باسمه های فرنگی با تصویر درختان سرسبز سر به فلك كشيده و خيابان بندی و استخر آب و فواره و پرندگان در حال پرواز و چرندگان دم کرده یا در حال چرا، دسته ی موید در تیارت علی بگ . از چپ به راست ؛ حسین حوله ای ، باقر چپه احمد بزاز احمد مويد ابو القاسم بنا ، ذبیح الله ماهری . پشت سر : غلامعلی کرده و رضا قوزی که ضمناً شال کش هم بوده اند . در زمینه «دورنما» دیده میشود . 
 که به دیواره ی عقب صحنه رو برو آویخته بود و هرگز در سراسر نمایش تغییر نمیکرد بین رخت کن وصحنه و در طرفین دورنما دو چهارچوب بود با - - پرده های قلمکار آویخته به جای در بازیگران با کنار زدن پرده از يك در داخل میشدند و از در دیگر بیرون میرفتند . به هر حال در اینجا بود که دسته ی مؤید دوره ی پر حرکت نمایشی خود را در کمال شهرت و اعتبار گذراند . مقارن همین ایام دسته ی «حسین آقا باشی که هنوز موقعیت خود را حفظ کرده بود با بازیگران تازه تری چون علی تر که و حاجی نعمت و نظایر آنها و تماشاخانه ی قهوه خانه ی قتلگاه واقع در خیابان مولوی کنونی را با نمایشهای خود مرکزیت ورسمیتی داد . نیز « دسته ی سید حسن شاه آبادی قهوه خانه ی زرگر آباد را و چندی بعد «دسته ی مؤید - پس از بسته شدن تيارت علی بگ ـ قهوه خانه ی کریم آباد را مرکز نمایشهای خود قرار دادند 
 در آخرین دهه ی قرن پیش فعالیتهای پراکنده ی نمایشی که عده ای دیگر آغاز کرده بودند صورت جدی تری به خود گرفت . این عده گروهی از نیمه درس خواندگان نیمه آشنا به فرهنگ اروپا بودند که بیشترشان در دستگاه دولتی شغل و منصبی داشتند و گاه گاهی هم اقتباسی از نمایشنامه های فرنگی را با سبکی میانه رو آمیزه ای از رسمهای بازیگری تقلید به علاوه ی ظواهری از روشهای اجرائی فرنگ در تالاری اجاره یی بر صحنه میآوردند . در واقع اقتباسهای اینان  
 ابوالقاسم لطيف (راست) و اکبر حاج عابدین (چپ) دو «زن» «پوش» مشهور به علاوه ی ذبيح الله ماهرى ( وسط ) یکی از مهمترین «سیاه پوش های تقلید . اینجا هرسه در لباس رقصند  
 [ با همکاری اداره ی کل باستانشناسی و فرهنگ عامه ] ``` عبارت بود از برگرداندن نمایشنامه ای فرنگی برای اجرا باسبك تقليد ، و نمایشنامه هایی که بیش از همه برای چنین شکلی آمادگی و نزدیکی داشت آثار د مولیر» بود. به هر حال از راه این عده است اگر به تدریج تعدادی واژه ی فرنگی از مقوله ی سن کمدی ، موزیکال ، تئاترال ، اپرت وغیره وارد تقلید میشود، و هم از این طریق است وارد شدن چند اقتباس آشنای فرنگی به تقلید چون «طبیب اجباری» اثر «مولیر» که نمایشی بود موفق ، اما به سختی میشد آنرا از اصل بازشناخت 
 بین افراد تازه یی که در سالهای حوالی تحویل قرن به تقلید روی آوردند چند نفری بیشتر شایسته ی یادآوری هستند چون ناصر اسدی که گذشته از بازیگری داستانهائی برای بازی طرح میکرد و اکبر سرشار و ببر از سلطانی که هر دو متخصص بازی نقشهای سلطانی بودند و از دسته ها خصوصاً و دسته ی محمد نا يب جواد» و « دسته ی عباس مؤسس ، که در گوشه و کنار باغ فردوس مولوی بساط تقلید براه می انداختند از بقیه مهمترند. اکنون که نمایش در پایتخت پا گرفته بود هر دسته ی تقلید چی و مطرب دکه ای با نام «بنگاه شادمانی» برای خود ترتیب داد. این دکه ها مرکزی بود برای مراجعه ی مردم وقبول دعوت به خانه ها ؛ که در خانه ها انواع رقص و آواز شادی آور ، خیمه شب بازی و تخت حوضی را نمایش میدادند. نخستین بنگاه شادمانی را عباس مؤسس ـ ظاهراً در ۱۳۰۱ شمسی - در پاچنار درست کرد و گویا به همین علت به مؤسس معروف شد بعدها عباسعلى بيك ببر از معروف به ببر از سلطانی به سال ۱۳۱۰ در کوی صابون پزخانه دکه ای دایر کرد . حسين ملس ( برادر مؤسس ) وعبدالعلی روحانی در کوچه ی شیشه گرخانه ، عباس گوهری در سرتخت بربريها وعباس نصيبي نزديك تكيه ى رضا قلیخان بنگاه شادمانی بر پا کردند و این کار به وسیله ی دیگران همچنان ادامه یافت. چندین تماشاخانه ی دیگر هم طی سالهای دهه ی اول و دوم قرن حاضر ترتیب داده شد ؛ اینها یا توقفگاه وسایط نقلیه بود یا کاروانسرا یا قهوه خانه که با تغییرهایی به صورت تماشاخانه در میآمد . از آن جمله بود : تماشاخانه ی سر پوشیده ی «ناصریه که توسط رضاخان حاج اوقلی و محمد علی قفقازی سر کوچه ی عربها گشوده شد . تماشاخانه ای که عباسقلی ترکه و حاج علی افندی در خیابان درب اندرون درست کردند و ظاهراً این همانست که مدتها محل بازی دسته ی مؤید با همکاری يك بازيگر مهم نقش سیاه به اسم مهدی مصری بود . امیر سعادت در سر چشمه «تئاتر سعادت ، را با بازیگرانی چون حسین حوله ای و مهدی مصری گشود و میگویند این تماشاخانه برای نخستین بار زنی را در تقلید شرکت داد به اسم شار مالی گل و پس از او زنان دیگری را چون ملوك مولوی و پری گلوبندکی و شاید به همین علت هم بود که بزودی عده ای از متعصبان بر این تماشاخانه ریختند و آنرا آتش زدند . در خیابان سیروس يك نما يشخانه بدست حاج اسحق کلیمی رو براه شد در خیابان ری حیاط منزل میکائیل عرق فروش محل نمایش بود در چهار راه گلو بندك «تماشاخانه ی آفتاب» باز شد. در سرپل امیر بهادر - باغچه ی یحیی ارمنی بساط نمایش گسترده بود. در باغ فردوس مولوی گروه عباس مؤسس که اعتباری به هم رسانده بود حیاط  
 يك بستنی فروشی را تبدیل به محل نمایش کرد و زمستانها همین نمایشها را به ـ «سالن موزیکال در همان حوالی ، منتقل میکرد . باز در خیابان مولوی عزیز جهود کافه ی «کوکب الصبا» را درست کرد که در آن نمایش هم میدادند . اکبر سرشاره تئاتر مینا را در چهار راه گمرك باز کرد و «تئاتر کسری» را در حوالی معز السلطان و بعدها «تئاتر سعدی را باز در توقفگاهی واقع در خیابان گمرك با همکاری بازماندگان دسته ی مؤید براه انداخت ولی به این تماشاخانه ها اعتباری نبود ؛ به سبب مخالفتهای مذهبیان محل ، یا چون زمین تماشاخانه ها عموماً اجاره یی بود و صاحب زمین بر اثر فشار صاحبان نفوذ یا در برابر موجر بهتر اجاره را فسخ میکرد. پس اینها موقتی بود، هر يك برای یکی دوسال ، و بسیار بود که به سال هم نمیرسید ضمناً برخی از این تماشاخانه ها که در دنباله ی کار مؤید صحنه ی سه طرفه و دور نما را به کار میبردند چندی بعد با پذیرفتن پرده ی حایل بین صحنه ی بازی و تالار تماشا صحنه ى يكطرفه) و نيز يك زمینه ی نقشی تعیین کننده با عنوان فرنگی دکور» و مقید کردن نمایش به دوسه بخش ، عوامل صوری بی اهمیتی از نمایش فرنگی را به عاریه گرفتند همچنانکه بزودی تبلیغات از راه چاپ و بلند گورا آموختند. بازیگران تازه اینها بودند كوچك مؤدب (جوان)، رضا عرب زاده و سیدحسین یوسفی (هر دو سیاه ، کاظم شلی(شلی) ، جلیلوند (پیر) و ابراهیم شادی (پهلوان) . و اگر به برنامه های چاپی تبلیغی که به هر صورت رسم شده بود به تماشاگران بدهند و بیست تائی از آنها در دست است نظر کنیم میتوانیم نامهای حدود پنجاه زن و مرد دیگر را نیز بیرون بکشیم جز این تقلید چیهای بازنشسته ی امروز از همکارانی نام میبرند که آنروزها گمنام و بی اعتبار بوده اند و بعدها با راه یافتن به تماشاخانه های فرنگی نمای بالای شهر صاحب اسم و رسم و ادعاها و کرامات بسیار شدند  
 و اما - - بیرون از پایتخت تقلید همچنان دوره گرد مانده بود ، حتی در شهرستانهای معتبر دیگر اغلب کار تقلید به مرحله ی گشودن تماشاخانه و دکه ی شادمانی نرسید در شیراز قهوه خانه های بزرگ به شیوه ی اصفهان و طهران ـ که بتواند نمایشخانه باشد -- وجود نداشت ، اما حوالی محله ی يهوديها محل آمد و رفت و نشست و برخاست تقلید چیها بود که به خانه ها دعوت میشدند . در اصفهان محل بازی گاه قهوه خانه ها و گاه خانه های مردم بوده است ، اما تماشاخانه هایی که در دهه های دوم و سوم قرن حاضر توسط بازیگران ظاهراً غیر عامی گشوده شد گرچه مایل به حفظ فاصله با تقلید چیهای عامی بود ولی از نظر جهت و نوع نمایش بی هیچ فاصله سبك تقليد را ادامه داد و شايدهم علت موفقیت و دوام این گونه تماشاخانه ها در همین ادامه دادن روش انتقادی تقلید بوده است . در آذربایجان که تعصبها دامنه دارتر بود مطربها و نمایشگران کولی که میخواستند شهر نشین شوند شرایط مطمئن و ثابتی بدست نیاوردند و تنها در تبريز يك كوچه ی بدنام یعنی قره چیلر کوچه سی ، مرکز تقلید چیها و مطربان کولی شد . به این ترتیب در شهرها زمینه ی دلخواه برای نمایش فراهم نبود و دسته ها اغلب سر به اطراف میزدند ، و جست و جوی اینگونه نمایشها در مراکز مذهبی یا شهرهایی که از نظر جغرافیائی کنار مانده و بیشتر با مشکلات ابتدائی زندگی دست به گریبان بوده اند ، یا بین ایلهای کوچ کننده کاریست بی نتیجه . ما اینجا تنها سیاهه ای از دسته های مهم مطرب و تقلید چی و تخت حوضی سه ربع قرن اخیر اصفهان و شیراز بدست داریم که چنین است: دسته ی حسنخان نقاره چی دسته ی عباس ،گرگی دسته ی رضاخان باشی، دسته نایب حسینعلی دسته ی مشهدی اکبر ، دسته ی رمضان خانعلی خور اسکانی، دسته ی شعبانخان ، دسته ی میرزا حسن کمانچه کش و دسته ی چاقوسازهای اهل لنبان از اصفهان و دسته ی كل ما شاء الله ، دسته ی رضا دسته گردان و دسته ی فولادی از شیراز .  
  ، از حوالی۱۳۱۰ شمسی سخت گیریهای مدام اداره ی سیاسی و شهربانی وقت، که اجازه ی نمایش نمیدادند مگر آنکه قبلا از چند و چون آن خبر داشته باشند ، تقلید چی های تماشاخانه دار را مجبور کرد که طرحی از نمایشهاشان را بروی کاغذ بیاورند؛ و این اجباری بوده است کلا مغایر با روح تقلید که پایه ی آن آفرینش حضوری بود و نه متنهای از قبل تعیین شده . بهر حال از آنچه اینها بر کاغذ آوردند صد و چند تائی در دست است که از اینها تعدادی تنها در نیم صفحه خلاصه شده و برخی دیگر به نظر کامل میرسد اما کامل نیست؛ نویسندگان تنها ترکیب داستان وحوادث را مینوشتند و نه بیشتر زیرا هیچکس قادر نیست ظرایف و دگرگونیهای داستان را طی بازی آزاد و متغیر تقلید پیش بینی و یادداشت کند و از طرفی در تقلید متن بی اهمیت است و به عبارتی دیگر اساس تقلید حرکت و جنبش و برخورد است نه ارزشهای ادبی کلام . اما دستنویسهای بالا چند نکته را به خوبی نشان میدهد ؛ یکی اینکه چگونه جلوگیری سیاسی و اخلاقی نمایشی را که يك پايه اش انتقاد بود عقیم کرده بود و چگونه این نمایش الزاماً از مضحکه های تند انتقادی به مضحکه های شبه اخلاقی رو کرد که اولی در تقلید اصالت داشت و دومی تحمیلی و عاریه ای بود. دیگر ؛ نویسنده که سعی داشته است نوشته را با ملاحظات وموانع جدید تطبیق دهد نتوانسته است روح تقلید یا تخت حوضی را حفظ کند ، و بدین ترتیب گرچه ارزش سندی دستنویسها ـ از لحاظ تقليد اصل ـ مشكوك است ، اما همینها سند معتبر و اصیلی نیز هست از دوره یی که نخستین ضربه ی اساسی را به پیکره ی تقلید وارد کرد . از سوی دیگر قلم قاصر نویسنده که سعی دارد به نحوی از پیچ و خم های موانع رسمی بگریزد و رد پایی به جا نگذارد 
 مرد خوابیده ی چپ غلامحسین ملت، خوابیده ی دیگر و بچه ها هیچ نشسته ها از راست ؛ ذبیح الله ماهری مهدی مصری ، پری گلوبندکی. 
 معلوم میکند که او سوابقی از نظر نگارش متن نمایش در پشت سر نداشته است ، و این سئوال پیش می آید که آیا همین متن نداشتن نمایشها وسنت في البداهه بازی کردن که هزار واند سال سابقه اش روشن است راستی خود يك نوع فرار از اين موانع و گم کردن رد پا نبوده است ؟ به هر حال اگر گفته های تقلید چیهای بازنشسته ی امروز و نیز امضاهای پای دستنویسها ما را به اشتباه نینداخته باشد ، باید بگوئیم طراحان وسپس به حکم اجبار نویسندگان) داستانهای تقلید در بیست سال اول قرن حاضر اینها بوده اند : احمد مؤید که میگویند این کار را آغاز کرده بوده است و اينك بيشتر از بیست و پنج سال است که در گورستان سيد ملك خاتون خوابیده . حسین توفیق که مردی شوخ و شاعر بود و ابتدا در مجلس های سخنوری پیشخوانی میکرد و بعدها به مؤید پیوست و ضمناً روزنامه ی فکاهی «توفیق» را تأسیس کرد. ناصر اسدی که آشنا به موسیقی و نقاشی و دلگرم به بازیگری بود و گویند یکی از امیدهایی بوده است که زود قطع شده ؛ زیرا در جوانی (۱۳۱۸) طی سفری که برای اجرای چند نمایش با دسته ی اکبر سرشار به آذر بایجان کرد ، در تبریز دچار ذات الریه شد و در گذشت . به اینها اضافه باید کرد ؛ كوچك مؤدب ، محمد خان افشار ، حسین مجرد واكبر سرشار را که هم در کار تقلید سرشناس بوده اند و هم مختصر خط و ربطی داشته اند.  
  دوره ی تماشاخانه های موقت ، بیست سال اول این قرن را در زندگی تقلید چی ها و بازیگران تخت حوضی پایتخت پر میکند . پس از آن دل بستن به بنگاههای تئاترال و موزیکال شادمانی است که همیشه منتظر دعوتی به مجلس های سرور مردم بودند و گاه گاه هم تالارهای سینماها را برای نمایش اجاره میکردند (١٣١٥ تا ۱۳۲۵) ، اما بیشتر به نمایش در کافه ها میپرداختند و هر گاه فصل کار در پایتخت سر میرسید راه شهرستانها را در پیش میگرفتند . «کافه ی گلشن » و «کافه ی شکوفه ۱» و «کافه ی دلشاد» و نظایر اینها پانزده سالی محل نمایش تقلید چی هائی بوده است که دیگر به کار خود تقلید نمی گفتند. یکی از کوششهای تقلید چی ها در زمینه ی بازی در تماشاخانه های بالای شهر بود که هیچگاه به نتیجه نرسید. در اواخر دهه ی سوم این قرن مؤید در گذشت و بازیگرانش به دسته های دیگر و بنگاههای شادمانی دیگر ، خصوصاً به عباس مؤسس و ببر از سلطانی و اکبر سر شار پیوستند . در سی ساله ی اخیر تنها سه تماشاخانه ی ته شهری توانستند برای زمانی در از خود را حفظ کنند ؛ «تماشاخه ی حافظ نو» که ببر از سلطانی در ١٣١٦ در محله ی بد نام خیابان قزوین دایر کرد و هنوز هم بجاست ، «تماشاخانه ی ماه که از ۱۳۲۱ در خیابان مولوی باز شد و پس از چند سال با تغییر ساختمان و عنوان با نام «تئاتر شاهین» کار خود را ادامه داد. این تماشاخانه را تقریباً ده یازده سال پیش مواد منفجره یی که برای ساختن وسایل آتشبازی چهار شنبه سوری در آن نگه داشته بودند منفجر کرد ـ و دیگر تماشاخانه ی ایران بود در محوطه ی میدان قزوین که از حدود ۱۳۱۳ کار خود را شروع کرد و در اواسط ١٣٤٢ برچیده شد. در این تماشاخانه ها بود که چند تقلید چی مهم چون حسین حوله ای و نعمت گرجی و كوچك مؤدب و نیز چند تن از بهترین بازیگران نقش سیاه مثل ذبیح الله ماهری ، مهدی مصری ، سیدحسین یوسفی، علی اوراقی، رضا عرب زاده وغیره هر چند یکبار بروی صحنه میرفتند . نمایشهای اینان همان قصه های موفق تاریخی و اصیل تقلید بود و به ندرت گرایشی داشت به سوی اقتباسهای ساده لوحانه ای از نمایشهای ساده لوحانه و فرنگی مآب بالای شهر و رادیو ، که چون موفقیتی نداشت زود ترك ميشد 
 محمود يكتا که در سالهای اخیر بر صحنه ی تماشاخانه ی ایران «سیاه» را بازي ميكرد يك استعداد شگرف دوره ی انقراض بود و نقطه ی اختتامی برای يك دوره سنت و اصالت نمایشی که هرگز از طرف مدعیان روشن بینی بدرستی شناخته نشد و از طرف مدعیان نمایشگری براستی تأیید نشد و از طرف مدعیان نمایش شناسی آنچنانکه بود یاد نشد ، و تمام شد 
 تقلیدها را برای آسان شدن کار میتوان چهار دسته کرد : 
 ۱ - تقلیدهای تاریخی و اساطیری که در آنها اشخاص بازی و ماجرای بازی همه از افراد و ماجراهای شناخته ی اسطوره ها و تاریخ بوده اند . مانند: بیژن و منیژه ، خسرو و شیرین ، شیرین و فرهاد ، کیخسرو و جهان پهلوان، رستم و افراسیاب ، يوسف وزليخا ، موسى و فرعون ، نادرشاه افشار، هارون الرشید، امیر تیمور لنگ و غیره . تقلید چیها در زمان و مکان اینگونه تقلیدها دست میبردند و بسیاری از اصطلاح ها و تکیه کلام ها یا وسایل روزمره ی خارج از زمان بازی را به آنها وارد میکردند . از جمله مشخص ترین این عوامل خارج یکی شخصیت «سیاه» بود که به تعدادی از آنها افزودند. بازی این ردیف تقلیدها هم بر خلاف تصور هرگز جدی نبوده است و تمام اشخاص جدی و محترم تاریخ خنده آور بوده اند ؛ به این ترتیب در تقلیدهای اساطیری و تاريخي ضمناً يك هجو اساطير و تاریخ هم وجود داشت که ارزش آن قابل انکار نیست 
 ۲ - تقلیدهای مربوط به زندگی روزمره که در آنها اشخاص اصلی بازی همه از طبقات موجود و مردم هم عصر بازی بودند . مانند : داماد فراری و حاجی کاشی ، مازندرانی و کاشی ، نصیب و قسمت ، حاجی مسجدی دوزنه، سیاه راستگو، صدیق التجار ، حاجی بازاری وزنش ، مشتی و نیم مشتی ، طبیب کاشی، طبیب مازندرانی عروسی هالووغیره . در اینها بازیگران بدون قید زمان و مکان، مکان و زمان خود را ترسیم میکردند و به باد انتقاد گرفته و ریشخند میکردند. سرمایه ی بازیگر در این بازی برخورد روزانه او بود با نادرستیهای شرایط و عوامل و مردم گوناگون ، و هنرش در کشف و بیرون کشیدن و بازنمودن آن چیزهای غیر عادی بود که از شدت تکرار عادی شده بود و درشت کردن عیبها و کمبودها به نحوی خنده آور . 
 ۳ – تقلیدهای تخیلی ـ که گرچه اشخاص و هدف بازی در آنها قابل باز شناختن بود ، ولی کل بازي يك حالت زدگی و تجرد از محیط را داشت و انگار به سوی تخیل و آرزو کشیده میشد . از این مقوله است: چهار صندوق، هولار دهند ، نوروز پیروز یا حاکم یکشبه شیخ صنعان ، شمشیر حضرت سلیمان، چهار درویش ، پهلوان کچل و غیره در این نمایشها ریشخند و انتقاد که چندان موظف و متعهد به مقابله با عادیات نبود ظرافت و پیچیدگی تقریبا شاعرانه ای پیدا میکرد و بازیها با حفظ جنبش و تحرک رنگ آمیزی درخشانی از عواطف را هم به همراه داشت. رویهم گرچه هدف همان بود ولی تقلیدهای تخیلی تاحدی محملی ظریف برای ارضای ذوقهای مجرد نمایشی بوده است  
 يك پرده ی دیواری : آگهی نمایش رستم و سهراب در تماشاخانه ی حافظ نو . با همکاری اداره ی کل باستانشناسی و فرهنگ عامه ]  
 - تقلیدهای شبه اخلاقی که از محصولات چهل ساله ی اخیر است و در آنها تيغ انتقاد کند شده است و شعار گویی فراوان است و اصالت ندارد. تقلید چیها اینگونه نمایشها را با لباس امروزی بازی میکردند و سبک بازیشان را هم اندكي با آن و مظاهر آن وفق میدادند. جالت ترین نکته ی این دست تقلیدها پیدایش يك شخص تازه ی بازی بود بنام «فکلی» که با عصای ترکه اى و عينك يك چشم یا دور نازک و کت سفید و شلوار سیاه و پاپیون واداها و لهجه ی فرنگی به نمایشها وارد شد. او ممکن بود پسر فرنگ رفته ی حاجی و یا گاهی خواستگار دختر حاجی باشد و به هر حال عدم تفاهم های او و خانواده ی پای بند به آداب حاجی و آزارهایی که سیاه به او میرساند زمینه ی خنده آور موفقی را ایجاد میکرد که باعث پیدائى يك رشته نمایشهای مشابه این شد 
 شاید تقلید ها را بر حسب منا بع هم بشود تقسیم کرد به این ترتیب: ۱- آنها که از خیمه شب بازی گرفته شده بود ۲۰ - آنها که از قصه های عامیانه بیرون آمد. - آنها که بر اساس تاریخ و اساطیر ساخته شد . ٤ - آنها که از تغییر و تحول رقصهای مطر بی ولال بازیها بدست آمده بود. ۵- آنها که توسط خود تقلید چیها طرح و ابداع شد اما از این دسته بندی و نظایر آن بگذریم و برگردیم 
 بر سر تقسیم اولی - از بین تقلیدها تقلیدهای تخیلی کمتر شناخته است و شاید علتش این باشد که در تماشاخانه های ته شهری دهه های اخیر کمتر از نمونه های خوب این ردیف بر صحنه میآمده است . چهار صندوق که قبلا تعریف کردیم و هولار دهند دو تا از قدیمیترین اینگونه تقلیدها بودند و به شکلی جدانشدنی بارقص و آواز آمیختگی داشتند و تقریباً نیم قرنی هست که به ندرت بازی میشوند. 
 این دو تقلید که از تحول رقصها و لال بازیها پدید آمده بوده است بیشتر برای اجرا بر صحنه ی گرد یا سه طرفه قابلیت داشته و ظاهراً چندان قابل انطباق با صحنه های یکطرفه ی ته شهری نبوده است. ما اینجا خلاصه ای از هولار دهند را به عنوان يك نمونه ی برجسته و قدیمی و شاید متروک تقلید تخیلی نقل می کنیم: 
 به گذرگاهی که يك صحر است مرد خراطی سر میرسد . توقفی میکند و سپس دیدن چو بهائی که این سو و آن سر ریخته ذوقش را بر میانگیزد که با آنها چیزی بسازد ، او پیکره ی زنی را میسازد و خودش عاشق آن ميشود . يك خياط از راه میرسد که دیدن پیکره ی زن به هوس میاندازدش برای او لباسی بسازد؛ لباس را به زن میپوشاند و خودش عاشق زن میشود سپس دعوائی است بین این دو نفر با ساز و آواز يك عابد از گرد راه میرسد که میخواهد اختلاف این دو نفر را حل کند ؛ اختلاف حل شدنی نیست ، پس او به دعائی زن را زنده میکند که او خود یکی از آن دو را انتخاب کند . اما زن پس از آنکه دانست هر کدام در آفرینش او چه سهمی داشته اند عابد را انتخاب میکند و داستان باسازورقص و آواز تمام میشود . از تقلیدهای دیگر - شیخ صنعان همان داستان عرفانی معروف بود که با همان ترکیب و منهای عرفانش بازی میشد و شخصیت سیاه هم به صورت غلام و به جای مریدان به آن وارد شده بود و در این شکل تازه زاهدی بود که به دنبال يك تخيل و ياعشق براه میافتاد و غلامش در پی او بود و در کار نهی او. 
 شیخ صنعان که مدت کمی در حوالی تحویل این قرن بازی شد خصوصاً در آذربایجان دوستدار بسیار داشت و در آذربایجان شوروی و هندغر بی هم اقتباسهائی از آن صورت گرفت. دیگر نوروز پیروز یا حاکم یکشبه تصور میرود که دنباله ی بلافصل ماجرای میر نوروزی باشد ، داستان چنین است: به حاکم (و گاه شاه عباس ملقب به کبیر و گاه خلیفه ی بغداد خبر میدهند که در شهر مردو ارسته ای هست به اسم هانس پینه دوز و زنی دارد بنام فاطمه اره ، و مرد مردیست درویش و بی آزار. حاکم بالباس مبدل به دیدن هانس میرود و او را مست میکند. در مستی مرد پینه دوز از سر کوفتهای زنش حرف میزند و از اینکه آرزو دارد يك شب به جای حاكم باشد. حاکم او را بیهوش میکند و وقتی ها نس چشم باز میکند خود را در کسوت امیر و زنش را خانم بارگاه امارت میبیند باقی داستان معرف تضاد خنده آوریست بین سطح درخواست پایین فاطمه اره با موقعیت عالیش و سرکوفتهائی که هنوز میزند و توقعش که دائماً بالا میرود ، و نیز نشان دهنده ی حس کینه جوئی عمیقی است که پینه دوز عامی نسبت به طبقه ی بالا دارد چنانکه فرمانهای بگیر و ببندش گرچه از طرف فرمانبران جدی تلقی نمیشود ولی اساس دربار حاکم را برهم میریزد . سرانجام شب دیگر میرسد و بزم و شراب ؛ هانس بیهوش میشود و و وقتی که چشم باز کند باز همان پینه دوز بی اهمیت است . 
 دیگر - پهلوان کچل کمابیش همان داستان خیمه شب بازی به جنگ رفتن پهلوان و غلام سیاهش بود برای نجات دادن دختری از طلسم وروره ی جادو، و سپس سپردن دختر به عاشقش . چهار درویش همان ماجرای پسر و پدر و غلام و درویشی است که به دیدن تصویر دختری از خود بیخود میشوند وهمه در جست و جوی عشق به سوی هند براه میافتند و دیگر گنجهای حضرت سلیمان است که تصور نمیرود بیش از نیم قرنی از شکل حاضرش بگذرد و تا دو سال پیش هنوز گاه به گاه توسط این بازمانده های ته شهری بازی میشد و داستانش اینست: حاجی آقا که مادری دم مرگ دخترش را به او سپرده حاضر نیست دختر را به سیاه بدهد ، چون خودش قصد دارد دختر را بزنی بگیرد وارث و میراثش را بالا بکشد . دختر و سیاه به جنگل فرار میکنند با شمشیری برای دفاع که از ارث دختر است و بعد میفهمند که شمشیر صاحب کرامات حضرت سلیمان است. در جنگل ابتدا سرگردانی است و بعد در يك لحظه غفلت سیاه دختر توسط جادوگری ربوده میشود و سیاه که بر حسب اتفاق يك شاهزاده ی جوان را از طلسم نجات میدهد به كمك او به جست و جوی دختر میپردازد. منظور جادوگر و مادر مکار عفريته اش از ربودن دختر بدست آوردن شمشیر بوده است زیرا که شمشیر کلید گنجهای سلیمان است. این عفریته با جادوئی به صورت دختر بر آنها ظاهر میشود ولی سیاه که حیله را فهمیده او را میکشد پس از آن نوبت خود جادو گر است و بعد ؛ دختر را پیدا میکنند و گنجها را نشان میکنند و به سوی قصر پدر شاهزاده ی جوان راه می افتند که از هجر پسر کور شده و اينك از بركت شمشیر بینا میشود . این شاه عادل دست دختر را در دست سیاه میگذارد ولی سیاه که فهمیده شاهزاده و دختر به یکدیگر دل بسته اند برای خوشبختی دختر خود را کنار میکشد و داستان با رقص دختر و آواز سیاه که میگوید از مکافات عمل غافل مشو گندم از گندم بروید جو ز جو ـ تمام میشود 
 همچنانکه الزاماً قبلاهم ديديم نمايشها متن مکتوب و محدودی نداشت، داستانی بود که قبلا می بافتند و قرارهایی که پیش خود میگذاشتند و بر آن بنا هر کس به ذوق و ابتکار خود چیزی میساخت و میگفت و میافزود و داستان را پیش میبرد بدین روال نمایش میتوانست به نسبت استقبال تماشاگران کم یا زیاد شود و میشد ، و باز به همین ترتیب هیچ دو باری نبود كه نمايش به يك نحو اجرا شود. بازیگران با مهارت و تسلط و مناسب خوانی خود از ماجرائی متوسط یا کم ارزش چنان نمایش گیرا و هیجان انگیزی فراهم میآوردند که در حدود چهار ساعت تماشاگر را مشتاق و منتظر نگه میداشت . اشتباه است اگر ناقد امروز بر اساس طرح داستانهای تقلید که شاید شنیده و به نظرش بی ارزش آمده انگی به آن بچسباند؛ زیرا که هنر تقلید در بازیگری و اجرا بوده است و نه در ارزش متن و داستان و ارزش داستان در اجرا غیر از آن میشد که احياناً ممکن است کسی بروی کاغذ آورد ایرادی که به تقلید وارد است شاید آن باشد که هیچ فکر معینی از ابتدا تا انتهای آن دنبال نمیشد ، و این حرفی است درست اما نه با معیار تقلید که میخواست در مدت محدود بازی ـ جز از سرگرم کردن مردم ـ حساب خود را با همه ی شئون محیطش تصفیه کند 
 در تقلیدگاه انتقاد وسیله ی خنداندن بوده است و گاه خنداندن سرپوش انتقاد . بدین لحاظ هدف گم میشد ، یعنی روشن نبود که هدف خنداندن است يا انتقاد يك شعر عامیانه ی فارسی میگویدگاه خنده وقتی میآید که کار از گریه بگذرد و خنداندن تقلید شاید هم چیزی جز این نبوده است . اما نمایشها داعیه ی شکافتن مسایل را نداشت ، تنها خراشی میداد به سطح ظاهراً سالم قراردادهای اجتماعی و تماشاگر باید خود تا عمق ناسالم آنها را حدس میزد. انتقادها بیشتر اشاره های شخصی و محلی بود و نیشخندهای زهر آلودی به سامان جامعه ، و به همین دلیل هر بار به مناسبت عوض میشد . از طرفی این انتقادها آنقدرها هم ناشیانه و صریح نبوده است که قداره ی صاحبان نفوذ را بر علیه نمایش تیزتر کند جالبست که مثلا در يك نمایش تاريخي ، يك شخص بازی گریزی به وضع و حال روزگار خود میزد و باز به تاریخ برمیگشت ؛ یعنی بیرون رفتن از زمان و مکان بازی و باز رجعت به آن و یعنی حین تجسم بخشیدن به يك عصر دیگر بازیگر نمیتواند روزگار خود را فراموش کند ، و یعنی آنچه که امروزه فاصله گذاری میخوانندش ، فاصله بین بازیگر و شخص بازی مثلا که در تعزیه به صراحت بود و در انواع تقلید از بقال بازی گرفته تا تخت حوضی هم بود و هست و به اعتباری یکی از هدایای نمایش شرق به غرب است . 
 بازیها نه تنها از طبیعی نمایی و واقع گرایی ظاهری دور بود بلکه پایه ای هم در مبالغه بر بیان و حرکات داشت و هر تقلید چی ضمناً نشان میداد که دارد مژده بشارت انتظار پایان یافت 
 هم و ضان عزیز بمناسبت افتتاح سائن مجدل و باشکوه تابستانی کافه رستوران شکوفه تر واقع در خیابان سی متری شما را دعوت مینه انیم که در زندگی ساندی را در هوای آزاد کافه رستوران مربور میتوانید بهترین اغذیه و مشروبات را با مناسترین قیمت در دسترس خود گذارید و همه شب از دیدن نمایشهای تاریخی وادبی و اخلاقی بهره مند گردید - جامعه هر میدان ستاره که در تحت سر پرستی هرمند محبوب و پر از میباشند تصمیم گرفته اند که همه شب از بهترین نمایشهای تاریخی شما را محفوظ نمایند . برنامه های نمایش هر شبه ما از انقرار است. 
 صدق گفتار ما ۱ - تایپ گذاری گفته سری در یال گارکینگوس ۲ - بزگاه انتقام - مرده در آمدن - یا اشین این روفر طاو ۴ - سلیمان و بلقیس ه - پروب و مه وژه ۶ - یکشب در بهشت -۰ نظره در عالم قیب ۸ - مجده شاه عباس کبیر ۹ - رستم و برزو ۱۰. نمایش نامبرده است یا مثال پرسم و سستی از داستانهای تاریخی کردی اخلاقی ادبی را مرتب در صحنه کانه شکوفه در مینگرید 
 بازی 
 کتاب 
 های تاریخی کندی اخلاقی ادبی را مرتب در صحنه کانه شکوفه در مینگرید تقلید کسی را در میآورد مثلا تقلید حاجی با شلی یا غلام را و بهرحال حاجی یا شلی یا غلام نیست. اینجا هم مثل تعزیه هر بازیگر در نقشی تخصص پیدا میکرد ونيز نقشها به عنوانهائی تقسیم میشد هر شخص بازی را «دست پوش» میگفتند و و بر این بنا بود اصطلاح های «شاه پوش» و «وزیر پوش» و «پیر پوش» و «سیاه پوش» و «زن پوش» و «جوان پوش» و غیره که ضمناً تلقینی هم بود برای بازیگر که به یاد داشته باشد مثلا وزیر پوش است نه وزیر و سیاه پوش است نه سیاه و الخ . 
 بازیگران هنگام بازی روابط و مناسبات خارج از نمایش خود با یکدیگر و با تماشاچی را نه فراموش میکردند و نه مخفی میکردند ، و ممکن بود روی صحنه خارج از شخص بازی و به عنوان شخص خود به يكديگر متلك بگويند یا قرار و مدار بگذارند ، یا هر بازیگر پس از ایفای بخشی از بازی تا هنگام رسیدن نوبت بعدیش روی صحنه ایست آزاد و خارجی داشته باشد، یا وقتی یکی داشت حرفش را طبق قرار با دیگری میزد ممکن بود مخاطب گوشش به او نباشد یا حتی برای قرار آواز بعدی لحظه ای به سراغ نوازندگان برود وزود برگردد که بازی را ادامه دهد ، و اینها هيچيك بازی را از مسیر خود بیرون نمیبرد • 
 بازیگران بیشتر رو به تماشاچی و برای او حرف میزدند و نقشه های خود را شرح میدادند و گاهی متلکی را که بین جمعیت گفته میشد جواب میگفتند و اگر گوشه یی سروصدایی راه میافتاد با پراندن چند متلك آنها را دست میانداختند و وادار به سکوت میکردند یا اتفاق میافتادگاهی که از تخت بازی پایین میآمدند و از تماشاچی نظر میخواستند چه در مورد نوع آوازی که باید میخواندند و چه درباره ی مسئله ای که آنها را به خود مشغول داشته بود یا حتی برای اینکه بخواهند با کوبیدن کف دستها به هم ضرب معینی را برای آهنگ ایجاد کنند. ارتباط داشتن با تماشاچی موضوعی طبیعی و حل شده بود زیرا که اصلا تا چهل سال پیش بازیگران از میان تماشاگران بروی صحنه میرفته اند. 
 قرارهای بازی تابع وضع صحنه بود؛ بر تخت حوض یا صحنه ی سه طرفه تعویض های مکانی تقریباً آزادی تعزیه را داشت . يك طرف تخت مثلا خانه ی حاجی را نشان میداد و طرف دیگرش حجره ی او را و از این خانه به آن حجره رفتن کارش تنها برداشتن چند قدم بود. وقتی که روی تخت دو صحنه در کنار 
 هم دیده میشد بازیگران یکی از این دو صحنه تا هنگامی که نوبتشان برسد 
 آزادانه در کنار تخت می نشستند و به اصطلاح صحنه را به آنهای دیگر واگذار 
 میکردند و گرچه با هم پچ پچه ای داشتند ولی مزاحم بازی آنهای دیگر نبودند 
 و تماشاگر هم وجودشان را فراموش میکرد، گاهی هم ممکن بود بروند بین جماعت 
 تماشاچی بنشیند یا به رخت کن برگردند. تفكيك و معرفی هر مکان تازه طی 
 نخستین گفت و گوها به تماشاچی فهمانده میشد. ممکن بود این کار با اداى يك  
 نمایش كیخسرو و جهان پهلوان؛ از راست اولی اصغر دراز و بعدی و بعدی ببر از سلطانی و حسین درویش هستند. جمله ی زائد - نظیر ببینیم فلان جا چه خبر است - هنگام رفتن به سوی مکان تازه عملی شود و یا مانند اغلب تقلیدهای تاریخی توسط یکی از بازیگران به صدای بلند و برای عموم اعلام شود. هیچگونه زمینه ی نقشی تعیین کننده و به قول فرنگان «دکور» ـ در کار نبود و این بازیگر بود که با تسلط خود بر صحنه و ابعاد ذهنی دست آموز آن جای معینی را در فضا ترسیم میکرد  
 صحنه های سه طرفه ی قهوه خانه ها يك زمینه ی نقشی کاملا مجرد و تزیین کننده وجود داشت و آن فرشی بود که به دیوار پشتی تخت یا صحنه می آویختند و این جز شاید حدود صحنه ، معرف هیچ چیز دیگر نبود و همچنین بودکار دورنما» در نخستین تماشاخانه های تقلید دکور» بعدها هم که در تماشاخانه های ته شهری باب شد نشان دهنده ی زمان ومکان دقیقی نبود؛ يك طرح کلی بود از زمینهی نمایش که اغلب هم با تغییر صحنه تغییر نمیکرد . رویهم صحنه تصوری بود و بازی در همه ی آن شرایط زمانی و مکانی که تماشاگران ممکن بود با تفاوتهایی درك كنند میتوانست اتفاق بیفتد  
 از وسایل بازی بسیاری در کار بود و اندکی نبود. بودن یا نبودن وسایل قاعده یی نداشت و ناگهان بین همه ی وسایل واقعی که آورده و برده میشد چند چیز تصوری وجود داشت . نمایش یا معرفی وسایلی که نبود و بازی با آنها ( مثلا رد و بدل کردن پول خود را در آینه نگریستن ، یا بیرون رفتن از در منزل ) در لحظه ی مربوط با افراط نرم و ماهرانه ای در حرکات دست و بدن مجسم و جبران میشد، برای نمونه يك مورد جالب قرارهای صحنه ای قفل کردن یا باز کردن قفل در بود كه با يك بار بشکن زدن از پشت در تصوری نموده میشد بازیگران این قرارها را از تماشاگر مخفی نمیکردند و به عکس حتی کوشش هم نمیکردند که با امکانات و شعبدههای صحنه ای طبیعت ملموس و خرافات نمایشی را برای او تدارک کنند؛ بازیگران هرگز قصد نداشتند واقعات روزمره را روی صحنه زندگی ببخشند بلکه تنها زندگی را یادآوری میکردند و مثلا اگر هنگام تعویض صحنه مرده بر میخاست و پیش روی همه از جای بازی خارج میشد برای این بود که هم تماشاگران و هم بازیگران به یاد داشتند كه اينيك نمایش است و بازیگر فقط ادای مردن را در آورده است موسیقی تقلید وزنها و میزانها و رنگها و آهنگهائی بودگاه خودساخته وگاه اقتباس از زمزمه های محلی و اغلب عامیانه و در نتیجه ثبت نشده. مانند خیمه شب بازی ، اینجا هم سازهای اصلی تار و کمانچه و ضرب بود که علاوه برهمراهی با رقص و آواز با حرکات بازیگران هم همراهی میکرد و صداهای لازم زمینه ی نمایش را هم به نحوی مسخره آمیز و خنده آور ایجاد میکرد . 
 وقفه های بین صحنه ها را موسیقی پر میکرد و موسیقی بود که باضر بها و میزانهای مناسب حتی بسیاری از حرکات روی صحنه را توجیه میکرد . نوازندگان معمولا در ردیف اول پشت به تماشاچی و رو به صحنه و مسلط بر در رختکن مینشستند تا ورود و خروج بازیگران را زیر نظر داشته باشند ؛ زیرا در بسیاری موارد آهنگهای آنان يك شخص بازی را استقبال و یا بدرقه میکرد . موسیقی تقلید يك عامل غنى و تزیین کننده بود و ایجاد کننده ی یك فضای شاد و آماده، و هنگام نمایش پر کننده ی خلاءهای احتمالی بود و در ترکیب با حرکات روی صحنه گاه تابعی از حرکت بود و گاه حرکت تابعی از آن و با این ترتیب ارزش رهبری کننده اش خصوصاً در تقلیدهای مبتنی بر رقص و رنگ آمیزیهای آنها روشن است. تقلیدهائی که منبع اصلی آنها رقصهای داستان دار و یا لال بازیها بوده است و از اصیل ترین شکلهای تقلیدند ، همه در قالبهای نهائی خود هم حالتی از رقص و لال بازی و موسیقی همپای آنها را حفظ کردند ؛ ورود و خروج اشخاص بازی بر پایه ی آهنگی شوخ بهره ای از رقص داشت. فکر کردن یا ترسیدن یا خوشحالی یا غمین شدن یا هر عکس العمل عاطفی دیگر همه با شکلکهای مناسبی در صورت یا پیچ و تا بهائی در بدن ـ و به كمك موسيقى - به تماشاگر منتقل میشد. بدن که همیشه جنبشی از رقص داشت باید خود را با میزانهای موسیقی تطبیق میداد و حتی بیانگاه نواخت یا وزنی از موسیقی را به کار میگرفت . به نظر میرسد موسیقی دلقکی مسخره ها و مطربان که طی قرنها آزمایش شده و موفق در آمده بود سرانجام در تقلید توانست کمال خود را بیابد و به آن شکلی در آید که در آمد لباسهای تقلید اصلا از پوششهای خاص رقص بیرون آمده است؛ رقصهای جنگل نشینان پوششی از پوست بز یا گوسفند و نظایر آن که میان تنه و يك شانه را میپوشانید ـ به دسته یی از رقصهای داستان دار و مضحکه های مأخوذاز آنها داد. لباسهای رقص دسته های مطرب مجلسی که به تقلید رسید بیشتر تزیینی و تجملی بود و حالت چشم گیر خود را در تقلیدهم حفظ کرد. لباسهای دلقکان دوره گرد یا مربوط به دسته های نوروزی خوان و تمسخر همچنانکه بود بعد تقلید واردشد و برای مسخره های تخیلی آن مثل دیو و وروره ی جادو و غولك و شيشه باز و جادوگر و شیطان و غیره به کار رفت . احتیاجات نمایشی چندی بعد تعدیلی در این لباسها پیش آورد ؛ پوششهای جنگلی با شهر نشین شدن نمایش از میان رفت ولباسهای پر زینت با خروج تقلید از حوزه ی اشرافی هدف زینتی خود را از دست داد وسعی شد که تا حدودی با اشخاص و مناسبات داستان مربوط شود . لباسها دقيق و مستند نبود و بلکه حامل فکر و ابتکار مردم عامی بود ، با این تأکید که این فکر جزئیات را جدی نمیگرفت و تظاهری هم به سوی واقع پردازی نداشت. برای معرفی اشخاص محیط های دور دست تنها يك نمونه ی شناخته و شاخص در لباس کافی بود؛ مثلا برای مصری فینه برای دهاتی کلاه نمدی برای عرب چپی اگال و نظیر اینها . اما اشخاص محیط همزمان بازی لباسهای دقیقتری داشتند ؛ ملا عمامه و عبا و تسبیح و نعلین داشت و حاجی عرقچین و عبا و گیوه و همینطور بگیر تا آخر دلقکان لباسهای تصوری داشتند ، سیاه سرخ میپوشید و هر گاه در نقش غلام تاجر مصری یا عرب ظاهر میشد فینه ای بر سر داشت؛ تکرار فینه برای سیاه سبب شد که کلاه بوقی دلقکی او کم کم به طرح دوری از يك فينه تغییر پیدا کند و شاید همین است که باعث میشود برخی تقلید چیهای امروزی منشاء سياه را افریقائی و مصری بدانند . دیولباس چهل تکه ی هر تکه به يك رنگ میپوشید و اغلب صورتکی به صورت داشت و چوبدست معوجی در دست و پایش برهنه بود . او کمربندی با زنگوله های ریز به کمر می بست و خلخالی به مچ هر پا و چون بجای راه رفتن شلنگ می انداخت یا جست و خیز میکرد اینها به صدا در میآمد. لباس غولك و شیشه باز در مایه ی لباس دیو بود با تفاوتهای نمایانی در رنگها و آویزها. لباسهای تاریخی مربوط به عصرهای دور مستند بر مبنای دقیقی نبود تنها در آنها شباهتی با نقشهای شاهان کاشیهای معمول در قهوه خانه ها گاه رعایت میشد لباسهای جنگی تقریباً همان زره و خود 
 و چکمه و مخلفات دیگری بود که در تعزیه هم به کار میرفت و اینجا گاه زینتهایی با رنگهای شاد به آن افزوده میشد و اما لباس رستم با اوصاف شاهنامه خوانها و شمایلهای دیواریش نزدیکی داشت ؛ با کلاهی از سر دیو سفیدوريش دو قبضه و بازوبندهایی از سر ببر و زره و زانوبند و گرز وغیره. آنچه جالبسب اینست که نمایشگر عامی که حدودی برای تصور خود نمیشناخت برخی نشانه های احترام انگیز  
 عصر خود را هم به پوشش این اشخاص تاریخی میافزود ، آنچه از عهد قاجاریه به اینطرف در یادها هست اینست که «شاه پوش» افسانه ای علاوه بر لباس شاهیش مثلا حمایل و چند نشان هم داشت ، یا شمشیر افسری بدست میگرفت یا مدال نظامی به سینه زده بود و یا پاگون داشت و بعد - پیرزنها چاقچور و چادر نماز و گاه حتی مقنعه داشتند و زنهای جوانه بایل و دامن ترمه یا بته جقه ای و آویزهائی از زری و گوشواره و گیسوی مروارید بند گلابتون و غیره لباسها و زینتهای درخشان داشتند و رو بند و چادری هم در کارشان نبود. زن جوانی با این مشخصات که بر خلای رأی محیط با روی بازو تا حدی هم بی بندوبار نشان داده میشد معمولا فرياد قشريها و هوادران قواعد محرمیت را بر میآورد، ولی این فریادها چندان بجائی نمیرسید زیرا که این زن اصلا زن نبود و جوانی بود که لباس زن پوشیده بود و بجای او بازی میکرد 
 بزك بازیگران همیشه با زیاده روی خنده آوری همراه بود. هر بازیگر خودش خودش را طبق قرار بزك ميكرد و این کار در اطاقکی بنام «رختکن یا «صورتخانه که جای تغییر لباس و هم تغییر صورت بود با وسایلی اندك و ابتدائی انجام میشد . وسایل عبارت بود از ؛ آرد که تا قبل از پیدایش وسایل روشنائی کافی برای روشن تر کردن صورتها آنرا به چهره میمالیدند و هم در مواردی موی سر را با آن پیرتر نشان میدادند، سرخاب که با آن صورت را گل می انداختند، پنبه یا پوست بز و گوسفند که با آنها ریش و سبیل مصنوعی درست میکردند، یال و موی برخی جانوران که با آنها گیسوی مصنوعی میساختند ، چوب پنبه یا پوست درختی که با سوخته هایش صورت را سیاه میکردند ، رنگهای گیاهی گوناگون که با آنها دایره های ریز و درشت رنگین روی صورت یا بدن دلقکان نقش میشد ، چندگونه صورتکی که چند دیو به صورت میگذاشتند ، چسب که از سریشم و پیه و یکی دو ترکیب گیاهی فراهم میآمد و غیره . غلو نسبی در بزك بازیگران امری طبیعی و موجه بود زیرا خود اشخاص بازی هم اشخاصی غلو شده بودند. بزك بازيگران ـ خصوصاً دلقكها وديوها و افراد تخیلی دیگر میدانی برای ذوق آزمائی و به کار گرفتن رنگهای متنوع و روشن بود . رویهم به نظر میرسد که روشنی رنگها چه در لباس و چه در بزک به لحاظی برای جبران کمبود نور صحنه بوده است . 
 نمایشها را ابتدا عصرها بازی میکرده اند و پیش از تاريك شدن هوا تمامش میکرده اند ولی پس از رواج نمایش در قهوه خانه ها و نیز در مجلس های شبانه ی عروسیها و نظایرش برنامه ای که نمایش هم چهار تا پنج ساعت آنرا پرمیکرد، ارسر شب شروع میشد و نزديك صبح به آخر میرسید. روشنائی صحنه را چراغهای متعددی از شمعدان و پیه سوز گرفته تالاله و جارو ولنتروفانوس و بعدها چراغ گازو بالاخره چراغ برق کم و بیش تأمین میکرد . نور تنها برای روشن کردن صحنه به کار میرفت و نه هیچ منظور دیگری ، وحیله ها و چشم بندیهای نمایشی مختصری که اخیراً در تماشاخانه های ته شهری گاهی با نور انجام میشد كلا تحت تأثير تماشاخانه های فرنگی مآب بالای شهر بوده است . 
 این بود حدود تقریبی مشخصات تقلید ؛ نمایش فروتنی که به دلیل همین فروتنی نمایشگر امروز به آن پشت کرده است . که به عمد گفته اند خالی از فکر است ولی به قصد ندیده اند که بی طرف نیست . که شیوه بازی و اجرایش میتواند پایه ای برای شیوه های تازه تر و آگاه تر نمایشی باشد اما نیست . و بالاخره نمایشی که گاه روحیه ی هجو کردنش عمداً با هجو بودن اشتباه شده ؛ ـ این - درست است که بازیگر همه ی عوامل و حتی بازی خود را روی صحنه مسخره میکرد ؛ در رقص هجور قص ، در آواز هجو آواز ، و در قطعه های احساساتی هجو احساسات - این را به چه تعبیر باید کرد ؟ صحیح است که با سلاح ابتذال به جنگ ابتذال رفتن نتیجه اش هر چه باشد خالی از ا بتذال نیست ولی کمی عمیق تر ؛ آیا همین نفی قرارهای موجود و تمسخر همه ی سنتها و ریشخند همه ی طبقات و هجو همه ی عواطف و احساسات و مظاهر يك زندگی خود ناشی از بی اعتقادی به امروز و ناامیدی از فردا نبود ؟ و آیا این فریاد آخر الزمان پایه های اصیل يك اجتماع ظاهر ساز نبود؟ پایه ای که نه میتوانست شانه خالی کند و نه به اصالت و حقانیت سربارش ایمان داشت ؟ - اگر نه باید به یاد بیاوریم که تقریبا همه ی بازیگران و تقلید چیها از طبقات سوم و چهارم و یا اقلیتهای زیر دست بوده اند و در بازیهاشان ریشه های اصلی فساد را در مراجع و طبقات مرفه و خوشبخت بالا نشان میداده اند. 
 با از میان رفتن تدریجی قهوه خانه ها از حوالی جنگ دوم جهانی به بعد- تقليد يك مرکز اصلی خود را از دست داد. در همین حال تماشاخانه های ته شهری با فقر مالی خود نتوانستند در آغاز عصر هیاهو و تبلیغ پابرجا بمانند. پس تقلید محصور ماند در چهارچوب دکه های شادمانی و نمایش محدود ماند بر چهار گوش تخت حوضها ؛ و به دلیل محدودیت فضایش بازتوانست اندکی از لحن انتقادی خود را بدست آورد. از طرفی دسته یی از بازیگران چندگاهی پائی باز کردند بر صحنه ی کافه های فرنگی مآب ته شهر که تماشاگرانش بیشتر شب زنده داران برخوردار از تمدن جدید بودند ، و برای جلب این دسته از تماشاگران جدا از تقلیدهای اصیل دوسه نمایشی هم به شیوه یی دیگر پرداختند؛ اقتباسهایی از داستانهای قهرمانی فرنگی بیشتر به سبك فيلمها ؛ بارولورولباس ملوانی و کلاه حصیری و فراک و رقص فرنگی و بیان رادیوئی ، که چون از طرفی هم نتوانسته بودند از امتیازهای اصلی تقلید صرفنظر کنند حاصل کارشان مجموعه یی شده بود پرت و دوگانه و نامربوط که نه این بود و نه آن وازهمان ابتدا شکست خورد و کنار ماند و تکرار نشد پس بازیگران کافه ها به همان شیوه ی کار خود برگشتند و يك دوره از تقلیدهای قدیمی و هم تقلیدهای اخلاقی نشان دادند ولی این دوره هم بزودی سرآمد و دسته های خواننده و رقاص فرنگی جای این بازیگران را گرفتند . از این بازیگران برخی به دکه های شادمانی رو کردند ، عده ای به سیر و گشت گاه گاهی در شهرستانهایی که زمینه ی نمایش تقلید را داشتند (چون شیراز، اصفهان، مشهد، تبریز ورشت) پرداختند، ولی اکثرشان خود را کنار کشیدند و دیگر از خانه های خود بیرون نیامدند (حوالی ۱۳۳۰). 
 اما تقلید در خانه ها یا درستتر بگوئیم نمایش تخت حوضی ـ خصوصاً به آنچه از مضحکه های پیش از دوره ی اخلاقی به یادداشت بازگشت و در اساس و استخوان بندی آنها زیاد دستی نبرد . بازی همان حرارت و گرمی سابق را داشت و تغییرهای اندکی در جزئیات کرده بود ، از جمله اینکه اشاره های محلی و شخصی و بامزه گیها و مسخره گیهائی که مبتنی بر مسایل روز است به اقتضای شیوه ی جدید زندگی پیش آمده بود و جهت انتقادی حرفهای نیشدار به زمان حاضر رسیده بود . دیگر که برخی وسایل حاشیه ی کار که بی ربط ترین آنها بلندگو بود به آن وارد شده بود . اما تفاوت قابل این بود که دیگر زنها در نقش زنها ظاهر میشدند ، و این کار از حوالی ۱۳۱۷ یعنی سال کشف حجاب گاه گاه در تقلید شده بود ؛ اینهم بود که اکثریتی از مردم زنهای بازیگر را بدکاره و حتی فاحشه میدانستند و ورود زنان به دسته های مطرب و تقلید چی اینان را بیش از پیش بد نام کرد، چنانکه در سی ساله ی اخیر دیگر کلمه ی مطرب یا مقلد خود معادل بدنام و بدکار بود .  
 در سالهای اخیر در خیابان سیروس طهران ـ خصوصاً حوالی محله ی يهوديها - چندین دکه ی شادمانی از تقلید چیها بجا بود که هنوز بازیگرانش در عروسیها و جشنها بازی میکردند. دور از طهران در ده ها دسته های دوره گردی بودند که هنوز دوره میگشته اند ، و شهرستانهایی که سابقه ی تقلید را داشتند آخرین تقلید چیهای خود را هم از دست میدادند. در ١٣٤١ عباس موسس که  
 این بود : زنی خبر شده است که شوهر عطارش معشوقه ای دارد . به خیال انتقام با چهار مرد جداگانه - قراری میگذارد که به منزلش بروند. هنوز اولی نرسیده دومی در میزند و زن به گمانی که شوهرش است او را در صندوق زردچوبه مخفی میکند . این کار تکرار میشود و او دومی را در زغالدان و سومی را در کیسه ی آرد پنهان میکند ، و چهار می تازه از راه رسیده که شوهر اصلیش واقعاً در میزند و زن از ترس چهارمی را در صندوق حنا می تپاند . شوهر برای تهیه ی مقدمات يك معاملهى کلی آمده است و یکراست به سروقت آنچه انبار کرده میرود ، اینجاست که با تعجب میبینید از هر سوراخ سری درآمد ؛ اولی به رنگ زرد ، دومی سیاه، سومی سفید ، و چهارمی سبز که هر يك لهجه وحركاتي دارند . شوهر تصور میکند که خیالاتی شده و از ترس این جنها نزديك است زهره اش بترکد ، و تازه آن چهار نفر خود با یکدیگر نزاعی دارند و حالی در زمینه ی تمسخر یکدیگر که هم را شناخته اند و بازی با زدوخورد و مسخره گی و بازگو کردن زن و متنبه شدن مرد تمام میشود . مدتها برای زنده نگاه داشتن دوران طلائی تقلید کوشش میکردمرد. در شورش ظاهراً مذهبی پانزدهم خرداد ١٣٤٢ یکی از نخستین جاهایی که مورد حمله ی شورشیان واقع شد و به آتش کشیده شد دکه ها و مرکزهای مطربی بود و بعد از آن تنها پنج شش بنگاه شادمانی توانستند دوباره روی پا بایستند . امروزه هنوز چند پیر مرد هستند که در طول خیابان سیروس بالا و پائین میروند و کسی نمیداند که اینها روزگاری قویترین بازیگران نمایشهای شادی آور ایران بوده اند  
 ضمیمه : نمایشهای شادی آور زنانه پیش از این چند جا درباره ی زنان رقاص در دسته های مطر بی سخنی رفت و چنین رفت که در اواسط دوره ی صفویه دسته های مطرب درجه اول و دوم شهر که خاص بزرگان و اشراف بودند اغلب با خود زنان رقاص داشتند و مذهب اینگونه دسته ها را به همین دلیل انتسابشان به بزرگان و اشراف ندیده میگرفت، د حال آنکه در مورد دسته های درجه ی سوم و چهارم - یعنی مطربهای عمومی ـ همان سخت گیری خود را داشت ؛ با رعایت اینکه شدت این سخت گیری بسته بود به قدرت و ضعف مذهب در موقعیتهای گوناگون . آنچه مسلم است اینست که از اواخر صفویه به این طرف دیگر زنها به ندرت در دسته های عمومی طرب جائی داشتند و اگر هم گاهی داشتند کارشان طولی نکشید و دوامی نیافت با اینهمه مثلار قاصه ی مجلسهای موجه شادی ـ مثل عروسی ـ تاحدی از تکفیر برکنار بود ، زیرا هدفش ایجاد نشاط در يك بزم حلال بود و نه خودنمائی در برابر خیل نامحرم . به هر حال هر مطرب یا رقاص چه مرد و چه زن مطرود تشکیلات مذهبی بود و مهر بد نامی به نامش خورده بود و جای تعجب نیست اگر مطربان عمومی و شهرنشین دیرگاهی در دسته های خود زن نداشته اند و یا دوره گردان همیشه دور از مراکز مذهب بوده اند. در دوره ی قاجاریه دور از دسته های مطرب مردانه چند دسته ی مطرب زنانه هم می بینیم که به همان شیوه چند صندوق کش و چند نوازنده و چند رقاصه داشتند با همه گونه لباس ورقص و آواز ، که هم به مجلسهای زنانه میرفتند و هم به بزم های مردانه. در این دسته ها که منحصر بودنش به زنان از بدنامیش نمیکاست ، رقصهای مردانه راهم زنان در لباس مردانه اجرا میکردند و انواع بزکها و تردستیهای آنان را داشتند . اینها در مجلسهای مردانه به رقص و آوازهائی میپرداختند که در مجلسهای زنانه بی پرده تر و تندتر میشد ، و در این مجلسهای زنانه بود که کم کم به رقصها نوعی حالت داستانی بخشیدند و سپس گفت و گوئی که به آواز بود ، و اولین طرحهاى يك تقليد زنانه را ریختند  
 آنچه گفته شد مربوط بود به زنان مطرب حرفه ای و عمومی که اسم و رسم و حدود کارشان امروزه تا حدی شناخته است اما از طرفی برخی زنان صاحب مجلس و یا تماشاگران این دسته ها از کسانی بودند که بر خلاف میلشان موقعیتهای محلی یا خانوادگی آنها اجازه نمیداد به کار رقص و نمایش نزديك شوند و آن مایه ی بازیگری که در ایشان بود باید همچنان مخفی میماند ؛ اگرچه ایشان کمی از این مایه را در بازی بی پرده و حتی شهوانیشان در روز عید عمر ارضا میکردند •  
 به هر صورت مقدمات آماده بود که از طرف دیگر پیدایش تعزیه ی زنانه هم زمینه ی توجیه کننده ای برای پیدا شدن نمایشهای شادی آورزنانه شد ؛ هنگامی که زنها به مناسبت مهمانی یا جشنی در جایی جمع میشدند ، چندتای آنها که درلودگی و تقليد وشیرین زبانی از دیگران چیره دستتر و شناخته تر بودند و هم کارهای مطربی دسته های حرفه ای را به یاد داشتند ، داستانهای عامیانه ای را که برخی ساخته ی خودشان بود و برخی دیگر اقتباس از رقصهای داستان دار مطربان بود بازی میکردند . همه ی بازیگران و تماشاگران این نمایشهازنان و بچه ها بودند و به همین دلیل موضوع نمایشها هم مربوط به زنان بود . اگر اتفاقاً در نمایشی مرد وجود داشت نقش او را هم يك زن بازی میکرد . يك طرف بزرگترين تالار یا هشتی خانه جای بازی بوده است و طرف دیگرش جای تماشاکنها که بر زمین می نشستند . صحنه آرائی و زمینه ی نقشی و عناصر تعیین کننده ی دیگر وجود نداشت ، اما بزک و لباس اهمیتی داشت . مردها را نزديك به واقعیت میساختند و آن که نقش مرد را بازی میکرد پشت لبش سبیلی نقش میکرد و موهای سرش را زیر عرقجینی جمع میکرد و عبایی به دوش می انداخت، ولی درمورد زنها بزک را تا سرحد مبالغه و افراط در رنگ آمیزی و تزیین پیش میبردند؛ به علاوه ی زیورهای زنانه یا پارچه های رنگارنگ یا تکه لباس های متنوع و مندرس که 
 - زیاده از احتیاج رویهم میپوشیدند. در مسخره نشان دادن اشخاص بازی خصوصاً مردها ـ از وسایل منزل مانند سیخ و سه پایه و جارو و آتش گردان - وتله ى موش وغیره استفاده میشد که همه ی اینها را به شخص مورد نظر میاویختند • جز اینها چند زن نوازنده و خواننده با سازهای خود در طرفی از تالار می نشسته اند و بازی را همراهی میکرده اند 
 تعداد این تقلیدهای زنانه معلوم نیست و همچنین معلوم نیست که مبتکر - يك يك آنها كه بوده است و حتی نامی از بازیگران غیر حرفه ای این نمایشها نمانده است . از هفت نمایشی که تاکنون بدست آمده و خاله رورو ، مربوط است به زایمان پیش از وقت يك عروس ، و جز بدويت و بی پردگیش آنچه در آن جا لبست گذشت زمان است ؛ که زمانی معادل هفت ماه بی هیچ قطع و فاصله ای تنها از طریق گفت و گو ـ در آن طی میشود. «عمو سبزی فروش مکالمه ایست با رقص و آواز بين يك زن خریدار با پیرمرد سبزی فروش . «گندم گل گندم» رقص یکنفری زنی است كه با كمك آوازی صحنه هایی از کشت تا درو را نشان میدهد . «خاله دیگ به سر» یا «خانه غربالی ، همان رقص مسخ يك صورت مضحك منقوش برمیان بدن است به وسیله ی حرکات شکم و به میزان آهنگی شوخ که پیش از این هم با عنوان رقص دیگ به سر توضیح داده شد . «عروس و مادرشوهر» یا «مادر شوهر بهانه گیر لحن وحال نسبتاً صیقل یافته ای دارد وتغيير مكان وفاصله، وشامل انتقاد کوچکی است نسبت به عروسها ومادرشوهرها که چگونه عرصه ی زندگی را بر مرد خانه تنگ می کنند ه زن آشیخ ، داستان زن شیخی است که برای آب آوردن به خانه ی همسایه میرود و آنجا او را در مجلس شادیشان به رقص میگیرند و او زن دیگری را برای سرکشی به منزل خود میفرستد، این زن مرتباً او را برای انجام کارهای خانه صدا میزند ولی زن که گرم شادی است يك يك وظایفش را به زن همسایه واگذار میکند حتی و دیگر «ننه ی غلامحسینی» داستان مادری است که برای پسر شلی و بی عرضه اش به خواستگاری دختر خوشگلی میرود . این دختر را حاضر نیستند به او بدهند ولی دختر دیگری را که آنجاست و زشت لوس هم هست به او قالب میکنند. آخوند برای عقد کردن اینها میآید ولی خودش عاشق همین دختر قالبی میشود و آخر کار با تمهیدات عربی و فارسی که میزند معلوم میشود که دختر را برای خود عقد کرده و باز سر شلی بی کلاه است.  
 گذشته از آزادیهای مفرط نمایشی آنچه از همان نظر اول در اغلب این تقليدها جلب نظر میکند پرده دری تندی است که در آنها هست و شاید محصول در پرده ی آداب بودن زنان بوده است و دیگر نیشخند و تنقیدی است که جهت آن همیشه مردان بوده اند که این پرده ی آداب را حایل میکرده اند . اینجا هم تقليدها متن مكتوب نداشته است و طی قرارهایی عمل میشده است که قبلا بازیگران پیش خود میگذاشته اند • نمایشهای زنانه با باز شدن پای زنان بروی صحنه ی تماشاخانه ها و نمایشهای تخت حوضی در قرن حاضر ، به سرعت از میان رفت ```json { "Main Text": "سرانجام", "Footnotes": "None" } ``` سرانجام همه ی اینها به يكجا میرسند ؛ برخورد با تمدن غرب . 
 از یکی دو قرن پیش غرب با قیافه ی مهاجم و مستعمره چی و صادر کننده و غیره به شرق رو کرد . در این برخورد خودش مبهوت منابع عظیم سنتی و عرفانی و فرهنگی شرق شد و شرق را هم مبهوت نیروی آتشبار و تبلیغات و مدنیت صنعتی خود کرد . هر کدام از طرفین با اقتباسهائی از یکدیگر به جبران کمبودهای خود پرداختند ، ولی این مبادله در همه جا به يك ميزان و همسنگ صورت نگرفت. 
 چند کشور شرقی مثل ایران که همیشه در برابر ضعیف بیش از اندازه قدرت نمایی میکرده است و در برابر قوی بیش از اندازه ضعف نشان میداده است ـ در این میانه اتکای به خود را فراموش کردند . ایران مثلا در برابر برتری سیاسی و نظامی و صنعتی غرب احساس حقارت کرد ، و این حس به فرهنگ هم سرایت کرد ، نتیجه معلوم است ؛ در مورد فرهنگ پیش از آنکه چیز تازه یی بدست آورد آنچه را که 
 - - به داشت به سرعت از دست داد . روشنفکران بدون داشتن شناخت درستی نفی ارزشهای گذشته پرداختند و برخی واسطه ها مظاهر فرهنگ غرب را بدون درك عمیق مبانی آنها تبلیغ کردند. نسبت این مبادله بین ایران و غرب چیزی نظیر نسبت صادرات و واردات بود . غرب که شناختن شرق را از چند قرن پیش آغاز کرده بود، در آنچه گرفت دقت نظری به خرج داد و آنرا از صافی شخصیت و فکر انتخابی و انتقادی خود گذراند و با روحیه و بینش و مسایل خود تطبیق داد و عاقبت از آن عنصری غربی بیرون آورد، اما ایران تنها به تقلید سطحی و در بست و بی۔ دخالتی از غرب اکتفا کرد . در مورد نمایش مثلا درست هنگامی که غرب داشت بارو کردن به آزادیهای صحنه ای و تازگیهای اجرائی شرق به بن بست نمایش خود گشایشی میبخشید ، در اینجا نسل جدید دوستدار نمایش به تقلید از سبك های کهنه ی غرب به پیچیده کردن و محدود کردن و مقید کردن نمایش آغاز کرد. 
 این واسطه ها نمیدانستند که غرب يك يك امتيازات فرهنگی شرق ـ و از جمله نمايش ـ را يك دو قرنی است که مو به موازراه مشاهده ها و یادداشتها و سفر نامه ها و کتابهای بیشمار مسافران و مأمورانش جمع و هضم میکند تا پس از گذراندن استحاله ای در آغاز قرن بیست با تکیه ی آگاهانه بر این اسلوبها ، یا لااقل با الهام از آنها، یکسره به روشهای کهنه ی نمایشی خود پشت کند 
 اما آنچه در اینجا شد چه بود ؟ تعزیه ممنوع شد ، سخت گیری در مورد دسته های تقلید چی و نمایشهاشان شدت یافت و قهوه خانه ها که مرکز نقالان و خیمه شب بازان بود يك به يك از میان رفت. در عوض فرنگ رفتگان مستفرنگ بجای جست و جو و راهیابی برای سامان دادن به نمایشی که بود ، با منتشر کردن لغات و اصطلاحات بیگانه ، حتی پیش از سر رسیدن نمایش فرنگی به استقبال از ظواهر آن رفتند . ما امروزه از خود میپرسیم که آیا نمایش قبلی قابلیت تحول را نداشت یا تحول بخشیدن به آن از قدرت این واسطه ها خارج بود ؟ وجواب را زود در دسترس میبینیم : حصاری که طبقه ی جدید مرفه و برخوردار از فرهنگ نسبی بین خود باعوام و نمایش عامیانه حفظ میکرد معمولا مانع از آن میشد که نسل اخیرش آشنایی نزدیکی با این نمایش عامیانه داشته باشد. پس این نسل واسطه که شیفتگی اش نسبت به تمدن فرنگ هم چشم او را بسته بود ، به خود زحمت بهـ واپس نگریستن و کوشش در شناختن آن نمایش را نداد و آسانتر دید که وجود ارزشهای آنرا انکار کند . اینگونه بود که این واسطه ها اغلب از آن نمایش عامیانه بیخبر ماندند و یا دورا دور آنرا کاری از مقوله ی دلقکی میدانستند و یا اصلا منکر نمایش بودن آن شدند. اینها ندانستند که ممکن است بشود با استفاده از سبك اجرائی و ارزشهای سنتی نمایشهای عامیانه ، و پیش بردن محتوی آن به سوی تفکر و واقع بینی روشنفکرانه ی امروزى ، يك نمایش ملی درخور شرایط و تحولهای تازه به وجود آورد . همچنانکه غرب کردو میکند . وغرب همچنانکه از این طرف دنیا مواد خام را میبرد تا بعد آنها را به صورتهای پیچیده تری در آورد و باز بارنگهای نوظهوری عرضه کند ، همین کار را هم با فرهنگ کرد ، و چنان کرد که حتی دیگر برای خود شرقیان هم به سختی قابل بازشناختن بود . 
 امروزه مراجع برخی اسلوبهای نمایشی فرنگی مثل «تئاتر پیشرو و نمایشنامه های «ضد نمایش» و «تئاتر مهمل» و یا «فاصله گذاری را میتوان طی ارزیابی دقیقی در منابع چینی و ژاپنی و هندی و ایرانی و حتی هندو چینی نشان داد • 
 بر چنین زمینهای نمایشهای عامیانه درست در حالی که میخواست و می توانست تحولی اساسی را طی کند ، منقرض شد و اگر امروزه چیزی از آن به جاست نفسهای آخر است. و آنچه به جایش آمد نمایشی بود که دیگر به ما - مربوط نبود . تحسين حتى مهمل ترین ساخته ی فرنگ ، منسوب داشتن خود به تقليد از سبك هر صاحب مكتب فرنگی ، منکر امکان ایجاد ارزشهای ملی شدن، وسطحی بودن در کسب و اقتباس چهارچوبها و قالبهای غربی و نظایرش که سالها در اینجا بوده است و هست ، نمایشی پیش آورد که نه نمونه ی نمایش غرب است و نه نمونه ی نمایش ایرانی ، و در جایی دیگر به آن خواهم پرداخت . این نمایش بعد از همه ی پیشرفتهایش تازه ضمیمه ای از نمایش غرب خواهد شد ، و این نهایتی است که اغلب کشورهای کم رشد به آن میرسند. به این ترتیب ـ همچنانکه زمزمه اش در غرب بلند است - نمایش و شاید روزی فرهنگ متحد الشكل خواهد شد ، و غرب را به نتیجه داشتن يك هدف تبلیغاتی دیگرش که عبات از جدا کردن شخصیت واستقلال معنوی ملتها از ایشان باشد ـ امیدوارخواهد ساخت 
 پایان ضمیمه: واژه نامه ی نمایشی در این فهرست نمایشی بودن واژه ها یا اصطلاح ها یا ترکیبها در نظر گرفته شده نه عامیانه بودن یا عالمانه بودن یا ادیبانه بودن آنها . نیز این فهرست را با معانی دیگر واژه ها کاری نیست ، یا با وجوه اشتقاق لفظها ويا اصل و نسب تصوری آنها . طرحی است بدون امثله و نمونه ها و تنها به منظور ضبط ، وامید است که از این میان ماده های چندانی ساقط نشده باشد 
 آتش افروز - بازیگر دوره گردی که با لباس رنگارنگ زنگلوله دار و صورتک ، با خواندن و رقصیدن و نواختن دو تخته به هم و مناسب خوانی و لودگی مردم را سرگرم میکند . جزء دسته های نوروزی خوان 
 آتش باز - کسی که با رخت رنگ برنگ و آویزهای مسخره و بزک غلیظ دوره میگردد و سر شعله ور میله ی کهنه پوشانده ی نفت آلودی را که در دست دارد به دهان فرومیبرد و بیرون میآورد و در عین حال میخواند و میرقصد. جزء دسته های نوروزی خوان 
 ابن سعد خوان - آن نسخه خوان تعزیه که نقش اشقیا وخصوصاً ابن سعد را بازی کند 
 ابوالفضل خوان - کسی که در تعزیه خصوصاً نقش ابو الفضل عباس را بازی کند = عباس خوان 
 اسباب مجلس ـ وسایل ضروری روی صحنه برای اجراى يك تعزيه . 
 استاد - ۱ - لقب رایج برای کسی که در نمایشهای عروسکی عروسکها را به حرکت میآورد و به جای آنها حرف میزند ٢ - لقب عمومی برای کارگردانان تعزیه . الصفوف - معادل Choros یونانی الدستبند والرقاصين - معادل Choros یونانی امام خوان - آن نسخه خوان تعزیه که نقش امام حسین و یا اولیای دیگر را بازی کند . 
 بازی - مرادف نمایش به مفهوم وسیع آن بازیچه ـ مسخره را نیز گفته اند (برهان قاطع) 
 بازی خیال ۱ - سایه بازی = خیال بازی ۲ ـ نوعی سایه بازی در چادر، با عروسکهایی از چرم که سایه هاشان بر دیواره های چادر منعکس میشد 
 بازی در آوردن - نمایش دادن و تقلید واقعه ای را نشان دادن (فرهنگ نظام ). 
 بازی شب ـ یعنی خمر نوشیدن و آتشبازی کردن و بیرون آوردن صورتها، و این را هفت بازی گویند (آنندراج ) . 
 بازیگر - این واژه اصلا مفهوم وسیع داشته و از نمایشگری تا معرکه گیری و شعبده بازی را شامل میشده است . در دوره های اخیر تنها برای کسی که در نمایشی بازی کند به کار رفت . 
 بانی ـ تهیه کننده و فراهم آورنده ی جا و وسایل و امکانات اجراى يك تعزيه 
 بچه خوان - جوانان یا کودکان کم سالی که نقش فرزندان و کودکان اصحاب کربلا را در تعزیه ایفا میکردند 
 بزك ـ عمل تغییر دادن یا آرایش کردن صورت برای نمایش . این واژه که خاص تقلید است اسم فاعل ندارد، زیرا تقلید چیها خودشان خود را بزک میکرده اند و به کس دیگری خاص انجام این کار احتیاجی نبوده است 
 بساط - ۱ صحنه ی بازی معرکه گیر ؛ معرکه گیر دایره ی نسبتاً وسیعی بروی زمین میکشید و در مرکز آن نطعی میگسترد. عرصه ی درون دایره جای بازی او بود و گرد دایره جای حلقه ی مردم . ۲ - صحنه ی بازی در خیمه شب بازی 
 بسلشماق - بازی نمایشی رایجی در مناطق ترک نشین که دو نقال عاشق چیرا هريك به جاى يك قهرمان نقل - در برابر هم قرار میدهد تا داستان از راه خواندن و نواختن و مناظره ی ایشان بیان شود بقال بازی - مضحکه ها یا تقلیدهائی که قهرمان اصلی آنها يك بقال پولدار و مسخره بوده است . 
 بلكنجك (= بوالكنجك ) - طرفه و مسخره باشد (معیار جمالی) . 
 بنگاه شادمانی - دکه ای که مرکز يك دسته ى مطرب و تقلید چی باشد و مردم از راه مراجعه به آنجا دسته را برای بازی به مجلسهای سرورشان دعوت کنند. 
 پادشاه نوروزی ـ رجوع به میرنوروزی شود . 
 پرده ۱ = شمایل پارچه یی که روی آن داستانهای مسلسلی از ماجراهای غم آور خاندان پیامبر را نقش کرده اند . این پرده برای نقلهای مذهبی به کار میرفت و پرده دار آنرا که لوله کرده بود به تدریج در برابر تماشاگرانش باز میکرد یا پرده ی سفید دیگری را که جلوی آن به ریسمانی بسته بود کم کم پس میزد و لحظه به لحظه داستانهای نقشهای پرده را باز میگفت . 
 ۲ ـ آن باشد که مشعبدان و لعبت بازان فرو آویزند و از پس آن هر گونه لعب و شعبده به مردم تماشائی نمایند ( فرهنگ دهخدا ) 
 - حایل پارچه ای بین صحنه و تالار نمایش که در آغاز هر بخش گشوده و پس از پایان آن بسته شود ؛ از رسمهای جدید . 
 ٤ ـ هر بخش نمایش که بین يك بار گشودن و بستن پرده بازی شود . 
 پرده باز ـ کنایه از لعبت باز و خیال باز و بر این قیاس پرده های بازی ، و در مصطلحات مترادف شب بازی (آنندراج ) - یعنی لعبت باز و خیال باز (فرهنگ رشیدی) . 
 پرده بازی - مرادف شب بازی (غیاث اللغات) 
 پرده دار کسی که نقشهای مذهبی پرده را برای مردم نقل میکرد و در برابر پولی می ستاند = شمایل گردان . 
 پرده داری ـ عمل پرده دار – شمایل گردانی . 
 پنج عنوانی برای خیمه شب بازی مشهور به پهلوان کچل که عروسکهایش از پنج تا کمتر نمیشده است. رجوع به پهلوان کچل شود . 
 پوشه - چهره ی مصنوعی و ساخته که صورت واقعی را میپوشاند = صورتك. 
 پهلوان پوش - که آن دست پوش تقلید که پهلوانان را بازی کند . 
 پهلوان کچل در اصل نام يك قهرمان خیمه شب بازی بوده است و بعدها در فارس برای کل خیمه شب بازی علم شده است = پنج 
 پهلوان كچلك - لقبی برای نوعی خیمه شب بازی که جز این که بساطش کوچکتر وعروسکهایش کمتر بوده و به آسانی حمل و نقل میشده فرق دیگری با پهلوان کچل نداشته است . رجوع به پهلوان کچل یا پنج شود . 
 پیر پوش ۔ کسی در تقلید که مردان پیر حاجی، سفیر وغیره) را بازی کند - . 
 پیش پرده ـ نمایش کوتاه و مستقلی است با بازیگران کم ـ دو یا سه نفر که در آن طی مکالمه ای با شعر و آواز و موسیقی داستان ساده یی میگذرد ، و یا مناظره ای بايك نتیجه ی صریح اخلاقی در میگیرد . پیش پرده در لابلای برنامه های شبانه ی دسته های مطرب و بعدها در تماشاخه ها بین دو پرده ی میانی نمایش اجرا میشد 
 پیشخوان - وردست یا مرید مرشد نقال که پیش از او به عنوان مقدمه غزلی یا قطعه ای به آواز - برای جلب توجه دوستداران به نقل ـ میخواند. به ندرت پیشخوان با پوشیدن خود و زره و غیره در اجرای قطعه ای از نقل به نقال كمك میکرد • 
 پیشخوانی - نوحه خوانی و همسرائی تمام شبیه های يك تعزیه است که اندکی پیش از شروع واقعه در يك صف میآیند و با گامهای کندی به میزان دمی که گرفته اند از پیش روی تماشاگران به آهستگی میگذرند و پس از گذشتن یکی دوبار دور سکوی میانی - و فراهم آوردن زمینه ی لازم در تماشاگران - از تکیه خارج میشوند. 
 پیش واقعه - قطعه ی تفننی و مقدماتی تغزیه ، که از نظر داستانی مستقل و تمام نيست و يك واقعه ی اصلی تعزیه را پیش میکشد و به نمایش آن منجر میشود . 
 پيكر ـ عروسك 
 تجیر - پارچه ای گلدار که در خیمه شب بازی زمینه ی نقشی بساط بازی عروسکها بوده است 
 تخت - ۱ - صحنه ی بازی در قهوه خانه ها که تماشائیان در گرد آن یا سه طرف آن می نشستند 6 
 ۲ - صحنه ی بازی در خانه ها و آن مرکزی بود با ارتفاعی در حدود نیم ذرع که با تخت یا الوار برحوض خانه ها زده میشد و تماشائیان گرداگرد آن می نشستند • 
 تخت حوضی - شاخه ای از تقلید که در منزلهای مردم بازی میشد. بازیگران روی حوض خانه را بايك دو تخت میپوشاندند و روی آن به بازی میپرداختند. = روحوضی . 
 تختگاه ـ صحنه ی بازی در مسجدها و تکیه های چادری موقت . مرکزی با ارتفاع تقریبی نیم ذرع که تماشاگران گرد آن مینشسته اند = سکو . 
 تعزیه - نمایش گوشه هایی از اساطير مذهبي ، وخصوصاً ماجراهایی که در کربلا بر خاندان امام حسین و مریدانش گذشت – شبیه خوانی 
 تعزیه خوان - شخص عامل و بازیگر تعزیه = شبیه خوان 
 تعزیه خوانی .. عمل تعزیه خوان . کار بازی کردن تعزیه = شبیه خوانی. 
 تعزیه گردان - کسی که اجرای يك تعزیه را رهبری کند = شبیه گردان 
 تعزیه نامه ـ متن يك تعزيه 
 تعزیه نویس - نویسنده ی تعزیه نامه = مقتل نویس 
 تعزیه ی دوره ـ آنست که چند داستان مسلسل تعزیه هر يك به وسیله گروهی تعزیه خوان ، در طول محیطی که تماشاگران در آن جمعند، طی حرکتی زنجیروار نمایش داده شود . در اینحال گرچه تماشاگر ثابت است ، ولی گروههای متحرک و متغیر تعزیه خوان داستانها را یکی بعد از دیگری از برابر چشمان او میگذرانند 
 تعزیه ی زمینی - يك اصطلاح محلی کاشان است و آن تعزیه ای است که توسط يك گروه ثابت در محوطه ی ثابتی از یک میدان یا فضای باز دیگر اجرا شود ، در برابر تعزیه ی دوره که توسط گروههای متعدد و متحرك در نقاط متغيرى ازيك میدان بازی میشود . رجوع به تعزیه ی دوره شود 
 تعزیه ی زنانه - تعزیه هایی که توسط زنان و برای تماشاگران زن بازی میشد. 
 تعزيه ى مضحك - تعزیه های خنده آوری که اساس اغلب آنها تمسخر دشمنان دین بوده است 
 تقليد - ۱ - الفاظ و اعمال کسی را نشان دادن (فرهنگ نظام) ۲ - عنوان عمومی همه ی نمایشهای خنده آور غیر مذهبی 
 تقلید چی کسی که در يك نمایش خنده آور غیر مذهبی بازی کند = مقلد. 
 تكيه - تماشاخانه ی تعزیه . 
 تماشا - ۱ - دیدن و نظر کردن با توجه ... ۲ - ... در هند برخی نقاط ایران لفظ تماشا را به معنی بازی و نمایش استعمال کنند (فرهنگ نظام) 
 تماشائی - بیننده = تماشاچی 
 تماشاچی - بیننده، کسی که به تماشا بیاید تماشاگر. 
 تماشاخانه - جای ثابتی برای دیدن یا اجرای نمایش یا تماشا. 
 تماشا کن - رجوع به تماشاگر شود . تماشاگاه - جای ثابتی برای دیدن تماشا. محل اجرای تماشا. تماشاگر ـ بیننده ی تماشا = تماشا کن . 
 جماعة الملحنين - معادل Choros یونانی 
 جوان پوش - کسی که در تقلید جوانان یا عشاق یا شاهزاده های نوخاسته را ایفا میکرد . 
 جی جی ویجی ( = جی جی بیجی) ـ عنوانی برای خیمه شب بازی در فارس که به مناسبت زیر بودن صدای عروسکها بدان داده شده بود (جیغی ویغی؟) 
 چادر - مرادف خیمه . رجوع به خیمه شود 
 چادر خیال - عنوان سایه بازی در شمال شرقی ایران و نیز ترکستان 
 حاجی فیروز - مردی که با چهره ی سیاه کرده و رختهای سرخ رنگ ، با نواختن و خواندن و شوخی و مسخره گی مردم را سرگرم کند . جزء دسته های نوروزی خوان 
 حدیث کردن - آنست که گرداننده ی تعزیه قبل از شروع خلاصه ای از داستان وصفاتی از اشخاص داستان را بگوید و برای حاضران در مجلس طلب خیر کند ، و این جزء متن تعزیه نیست 
 کند . حرخوان - آن نسخه خوان تعزیه که بین موالفها خصوصاً نقش حر را ایفا 
 حسينيه - تماشاخانه ی تعزیه . این واژه بیشتر برای تکیه های موقت به کار برده میشد . 
 حمزه خوانی - نقل کردن داستان زندگی و جنگهای حمزه عم پیامبر ، و شمردن شجاعتها وغرايب كارهایش در برابر جمع . 
 حمله خوانی کار نقل وقایعی از کتاب حمله ی حیدری 
 خم بازی - عنوانی برای نمایش دادن عروسکهای دستی که استاد نمایش آنها را از دورن چوب بستی استوانه ای و پوشیده که خود در آن پنهان بود - بالا میآورد 
 خیال بازی - سایه بازی = بازی خیال 
 خیال باز ـ مجری سایه بازی . 
 خيال الستاره اصطلاحی عالمانه برای سایه بازی. خيال الظل - اصطلاحی عالمانه برای سایه بازی 
 خلیفه پوش - آن دست پوش تقلید که نقش خلیفه را بازی کند 
 خيمه - اطاقکی پارچه یی یا چوبین و به هر حال موقت برای نمایشهای عروسكی ، كه يك طرف آن صحنه است و بخش درونی اش جای استاد وصورتخانه 
 خیمه شب باز - عامل خیمه شب بازی 
 خیمه شب بازی - نام علم برای نمایش آشکار عروسکها و نه سایه هاشان (شاید در اصل : خیمه و شب بازی یا خیمه ی شب بازی). 
 خیمه ی سایه گردان ـ نوعی سایه بازی بر پرده ی سفید با عروسکهایی که به وسیله ی نیهای نازک تکان داده میشدند 
 در اما طا - معرب Dramaی یونانی 
 دره - به ضم دال ؛ وسیله ی ساده یی از يك كدوی بزرگ میان تهی که بر آن پوستی میکشیدند و در تعزیه - به هنگام - با کشیدن كف نمناك دست به پوست خشکش از آن صدای شیر بیرون میآوردند 
 دست پوش - هر شخص بازی در تقلید و تخت حوضی 
 دستگاه ـ متن كامل يك تعزيه . 
 دسته - ۱ - گروهی كه در يك صف حرکت کنند و با حمل نشانه ها و نمونه های شاخصی از يك واقعه ی مشهور آن واقعه را به یاد تماشاگران آورند ۲ - يك گروه بازیگر قیاس شود: دسته ی تخت حوضی ، دسته ی تعزیه...) 
 دلقك ـ مسخره . 
 دلقکی ـ مسخرگی 
 دلقك بازى - مرادف مسخره بازی 
 دور نما - منظره ای از باغ و آسمان و پرندگان و چرندگان و گاهی حتی عمارت کلاه فرنگی ، که زمینه ی نقشی نخستین تقلیدهای اجرا شده در تماشاخانه های ته شهری بود = منظره . 
 دیو پوش - آن دست پوش تقلید که دیو و نظایرش را بازی کند 
 رجز خوانی - ۱ - در تعزیه هنگامی از بازیست كه يك مخالف ويك موالف اصل و نسب و بزرگیها و افتخارات خود را در برابر هم میشمارند . ۲ - در نقالی هنگامی است که نقال از زبان دو قهرمان مخالف داستان اصل و نسب وافتخارات آنها را در برابر یکدیگر بشمارد رخت کن - اطاقکی برای تغییر لباس و آرایش چهره . این اصطلاح بیشتر در تعزیه و کمتر در تقلید به کار میرفته است . 
 روحوضی - بازی تقلید بروی حوض خانه ها = تخت حوضی . 
 روضه خوان - يك نقال مذهبی که ماجراهای کربلا را در برابر جمع نقل میکرد 
 روضه خوانی - کار روضه خوان 
 زن پوش - جوانی که در تقلید با لباس زنانه و عوض کردن صدا به جای زنان ظاهر میشد 
 زن خوان پسران جوان و نا بالغی که صدای زنانه دارند و در تعزیه به جای زنها بازی میکنند 
 زینب خوان - آن زن خوان تعزیه که نقش زینب را بازی کند 
 سخنوری - منازعه ای نمایشی در قالب شعر بین دو تن که رقابتی در مدح اولیای مذهبی داشتند 
 سردمدار ـ عنوان اولیه ی کارگردانان تعزیه . این ترکیب در اصل لقب رهبران دسته های عزاداری بوده است 
 سكو ـ صحنه ی اصلی بازی در تکیه ها ، و آن محوطه ای بود گرد یا چهار گوش به بلندی حدود نیم ذرع که برگردش عرصه یی هم برای بازی و هم برای اسب تازی وجود داشت و گرد آن عرصه تماشائیان می نشستند 
 سماخ ـ مسخرگی باشد (لغت فرس ـ طبع یاسمی) 
 سیاه پوش کسی که در تقلید متخصص ایفای نقش غلام سیاه بود . 
 سیماچه - معادل صورت و پوشه 
 شال کش - رجوع به صندوق کش شود . 
 شاه پوش - کسی که در تقلید نقش شاه یا سردار یا خلیفه و نظایر اینها را بازی میکرد. 
 شاهنامه خوان - نقالی که داستانهای حماسی مربوط به کتاب شاهنامه ی فردوسی را در برابر جمع نقل میکرد . 
 شاهنامه خوانی ـ کار شاهنامه خوان 
 شب باز ـ معر و فست و آن کسی است که شبها بازی کند و صورتهای مختلف از پس پرده بنماید (برهان قاطع)؛ عامل سایه بازی . شب بازی – ... آنکه خیمه برپا کرده اشکالی منقوش صفحه‌ی چرم و کاغذ در نظر جلوه دهند. ... و مخصوص شب است (آندراج)؛ سایه بازی . شبیه – هر شخص بازی در تعزیه . شبیه خوان – بازیگر خوان تعزیه ، که ممکن بود نسخه خوان و یا نعش نباشد . شبیه خوانی – کار شبیه خوان . شبیه سازی – کار تغییر یا آرایش چهره در تعزیه ، برای آنکه نزدیک به شکل تصویری شخص مورد نظر در آیند. این ترکیب اسم فاعل ندارد زیرا خودشان صورت خود را آرایش میکردند و به شخص خاصی برای این کار احتیاج نبود . شبیه گردان – کار گردان تعزیه = تعزیه گردان . شبیه گردانی – کار شبیه گردان . شلی پوش – کسی در تقلید که آدمهای بی عرضه را بازی میکرد . شمایل – تصاویر ماجراهای مذهبی که بر یک پرده نقش شده بود و برای نقل به کار میرفت = پرده . شمایل گردان – نقال دوره گردی که با پرده‌ی شمایل هایش در هر جا که جمعیتی می یافت به شرح قصه های شمایل ها می پرداخت در برابر مختصر پولی که پر داختنش بسته به همت تماشاگران بود = پرده دار . شمایل گردانی – کار گرداندن تصاویر مذهبی منقوش بر یک پرده و نقل داستانهای آنها = پرده داری .  
  شمر خوان – آن نسخه خوان تعزیه که نقش اشقیا و خصوصاً شمر را بازی کند . شهادت خوانی – در تعزیه لحظه ای در جنگی که میرود به شهادت خواهد رسید، و وصایا و سفارش های خود را به دیگران میگوید و کلمه ی ایمان را بر زبان میآورد .  
  شیشه باز -۱- کسی که رقصی کند با حفظ تعادل شیشه هایی بر اعضای بدن ، یا در آن حال شیشه هایی را به هوا اندازد و يك يك بگیرد و تکرار کند . ۲- يك دلقک رقاص و شیرینکار و معلق زن در خیمه شب بازی و به ندرت در تقلید. شیشه ی سی دو پیشه – شیشه ای که سی و دو پیشہ ور گرم به کار را - بازدن کلیدهایی ـ پی در پی در حال حرکت در دکانهاشان نشان میداد • 
 صحنه - ۱ - معادل نسبتاً جدیدی برای تخت یا سکوی بازی ۲ ـ هر بخش از يك پرده بازی. - 
 صفير ـ سوتکی که استاد خیمه شب باز و وردستش به دهان میگذاشتند و به مدد آن صدا را زیر و نازک میکردند . 
 صناعة المديح - ترجمه ی نارسایی از واژه ی Tragodiaی یونانی. . 
 صناعة الهجا - معادلی برای Komoidiaی یونانی = مضحكه 
 صندوق - ۱ - در نمایشهای عروسکی جای حفظ عروسکها و ابزار کار خصوصاً به هنگام حمل و نقل شادمانی 6 ۲- جای حفظ لباسها و ابزار بزك در دسته های مطرب و تقلید چی = صندوق . 
 صندوق شادمانی - صندوقی که همه ی وسایل اجرای يك تقليد در آنجا میگرفت و يك صندوق کش آنرا جلوتر از بازیگران به محل بازی میبرد . رجوع به صندوق کابلی شود 
 صندوق کابلی - عنوان قدیمتر صندوق شادمانی . ممکن است نسبت کابلی در این ترکیب یادگار کولیهای هندی و افغانی باشد که گاه گاه به ایران کوچ میکرده اند و همه ی وسایل بازیشان را در يك صندوق سبك با خود حمل میکردند 
 صندوق کش ـ پادو ومأمور تهیه در دسته های مطرب و تقلیدچی . کسی که وسایل رقص یا بازی را که در صندوقهایی جا میگرفت حفاظت میکرد و برای بازی از خانه ای به خانه ی دیگر میبرد = شال کش 
 صور ـ جمع صورت است به معنی عروسکها، ولی در اشاره های ادبی گاه خود به حالت مفرد استعمال شده 
 صورت ۱_عروسك - ۲ . طرح غلو شده یی از حالتها و شکلهای چهره های گوناگون که با خمیر و گل و مل و غیره ساخته میشد. معادل آنچه امروزه صورتك ميخوانيم 
 صورت باز – شخصی که روزانه اشکال مختلفه ساخته مجلس را گرم دارد... (آنندراج ) ـ عامل نمایشهای عروسکی ، کسی که عروسکها را به حرکت در آورد . - 
 صورت بازی - کار صورت باز • 
 صورتخانه - ۱ - آن قسمت از خیمه که انبار عروسکها ( = صورتها) است ۲ - اطاقی یا اطاقکی که تقلید چیها برای بازی در آن بزك ميكرده اند و صورت خوان - آنکه در بازارها نشسته صورتهای ملائکه و بنی آدم و معامله ی ایشان در روز قیامت با هم از عذاب و ثواب چون صورتهای پهلوانان و دیوان وجز آن به مردم بازگوید و بنماید و از هر يك چيزي بستاند (آنندراج) 
 صورت خوانی کار صورت خوان 
 صورتك ـ معادل جدیدی برای صورت و سیماچه ؛ صورت ساخته و مصنوعی. 
 رجوع به صورت شود 
 طراغوديا معرب Tragodiaی یونانی 
 . طلحك ـ مسخره ی دربار . ممکن است این لفظ در اصل نام يك مسخره میبوده و بعدها برای مسخره ی در بار علم شده باشد و شاید هم با لفظ دلقك بي ارتباط نباشد 
 ظل الخيال - اصطلاحى عالمانه برای سایه بازی 
 . عاشق نقال بومی برخی نقاط بین آذر بایجان تا دشت گرگان که به همراهی سازی داستانهای عشقی و قهرمانی محلی را ـ با همدستي يك خواننده ی ساززن دیگر بیان کند 
 - عاشق چی - نقال بومی خصوصاً آذربایجان و مناطق ترك نشين دیگر که قصه های عشقی و قهرمانی محلی را به همراهی ساز - و با همراهی يك خواننده ی ساز زن دیگر بیان کند 
 عباس خوان - آن نسخه خوان تعزیه که بین موالفها خصوصاً نقش ابوالفضل عباس را بازی کند = ابوالفضل خوان 
 عروسك پشت پرده ـ نامی که در برخی نواحی اصفهان و اطرافش به نمایش عروسکی اطلاق میشد . 
 عروسكي - عروسک باز منفردی که با گذراندن ریسمانی از میان بدن يك عروسك و بستن يك سرریسمان به جایی و آویختن سر دیگر آن به انگشت خود ، با تکانهای انگشتش بروی دف عروسك را به رقص آورد و با آواز خود به جای عروسک صدایی بیرون آورد و با این بازی عده یی را سرگرم کند و چیزی بستاند . 
 علی اکبر خوان - آن نسخه خوان تعزیه که بین موالفها برای ایفای نقش علی اکبر و یا جوانان همسالش مناسب باشد 
 عمله ی تعزیه - کسی که به نحوی در اجراى يك تعزیه سهمی داشت 
 عمله ی تقلید ـ مقلد یا کسی که به نحوی در اجراى يك تقليد سهمی داشت . عمله ی طرب - مطرب ؛ آواز خوان یا رقاص یا نوازنده . 
 غول بیابانی - دلقکی که با لباسها وحركات مسخره و رقصها و آوازهای مضحك و آتش از دهان بیرون دادن مردم را سرگرم کند . جزء دسته های نوروزی خوان . 
 غولك - ١ - دلقکی بارختهای رنگارنگ و زنگوله دار و نيز صورتك كه رقص و آوازهای خنده آوری انجام میداد . جزء دسته های نوروزی خوان . 
 ٢ ـ يك دلقك رقاص وشيرينكار و خواننده و معلق زن در خیمه شب بازی . 
 ٣- يك رقاص مطرب وشیرین زبان و خواننده در تقلید . 
 فانوس باز يك رقاصه ی خیمه شب بازی که رقصی با فانوس انجام میداد . 
 فانوس خیال ـ چراغی که گویا بر جدار بیرونی خود تصاویر یا سایه هایی را متحرك نشان میداده است . 
 فضایل خوان - نقالی که کرامات و غزوات و دلیریهای سه خلیفه را در قالب حماسه های مذهبی برای شنوندگان نقل میکرد = فضایلی . 
 فضایل خوانی - کار فضایل خون. 
 فضایلی - رجوع شود به فضایل خوان. 
 قاسم خوان ـ آن نسخه خوان تعزیه که بین موالفها برای ایفای نقش قاسم و یا جوانان همسالش مناسب باشد . 
 قره گوز - نوعی سایه بازی عثمانی که عنوانش از نام يك شخص بازی همین نمایش میآید ، و در ایران هم خصوصاً بین ایلهای ترک بازی میشده . 
 قصه خوان - کسی که داستانهای حماسی و عشقی را با بیان خود در برابر جمع تجسم میداده است . 
 قصه خوانی ـ بيان يك قصه ی حماسی یا عشقی توسط قصه خوان در برابر جمع. 
 قوال ـ راوی ، کسی که قولهای شاعران را به آهنگ و گاه به همراهی ساز برای جمع میخواند . 
 قوالی کار قوال . 
 قوموديا - معرب Komoidiaی یونانی = مضحكه . 
 كچلك بازی - مضحکه ها یا تقلیدهایی که قهرمان اصلى آن يك مرد کچل وقابل تمسخر بوده است . کخ ــ نوعى صورتك ترسناك - . 
 وصورت مهیب که طفلان را بدان میترسانند و به معنی صورت زیبا که از چوب وغیره ترتیب داده لباس رنگین پوشانند (غیاث اللغات) 
 کسا چی خار تماق - کوسه در آوردن ، ادای کوسه در آوردن . حرکات رقصی عجیب و غریبی که با آویختن جارو به سروصورت و پوشیدن لباسهای چهل تکه ی رنگارنگ مردم دههای ترک نشین اطراف ساوه در جشن فرارسیدن بهار انجام میدهند. بازمانده یی از تماشای کوسه بر نشین. 
 کوسه بر نشين - يك دسته ی شادی آور باستانی که طی آن کوسه ای موضوع تمسخر و بهانه ی رقص و آوازهای مضحك و ريشخند آمیز مردم و مسخره ها بوده است این بازی منبع غالب دسته های شادی آوری بعدی مانند دسته ی میرنوروزی دسته های نوروزی خوان و غیره شد 6 . 
 کوسه گلین ـ عنوانی برای بازی دسته ی شادی آوری از مسخره ها با لباسهای - عجیب و غریب که از کوسه بر نشین جدا شدند . رجوع به نوروزی خوانها شود. 
 گورانی بر نقال بومی حوالی کردستان که داستانهای محلی را به كمك سازی و نيز كمك يك ساززن وردست دیگر میخواند . 
 گوشه ـ متن تعزیه ى مضحك . 
 گویندگی کار گوینده . رجوع به گوینده شود . 
 گوینده - ... سخنگوی و قصه خوان ومنهى وقائل وخواننده... و نیز مطربی را گویند که نقش وصورت بسیار به خاطر داشته باشد (برهان قاطع) 
 لال بازی - ظاهراً نمایشهای بی سخن قصه های کوتاه و گاهی رقصی ، که به همراه ساز و به وسیله ی بازیگرانی اندک در برنامه های مطربی بازی میشد و بیان رمز یا ابهامی که در آن بود از تماشاگران خواسته میشد . 
 لعاب ـ لعبت باز . 
 لعبت - پیکر نگاشته یا عام است (منتهی الارب ) - عروسك نمايش 
 لعبت بازی ـ عنوان کلی برای نمایشهای عروسکی . مرادف شب بازی ، پرده بازی ، خیمه شب بازی 
 لعبت باز - عامل لعبت بازی . کسی که عروسکها را به حرکت در آورد . 
 لعبگر بازیگر ، خیمه شب باز . 
 لوتی ـ عنوان کلی برای عاملان و مجریان انواع خرده نمایشها . شاید این واژه با لولی و کولی که اغلب به بازیگری مشغول بوده اند بی ارتباط نباشد . - خنیاگر، ساززن ، و رقاص و آواز خوان (گویش آشتیان) - شخص پستی که کارش میمون رقصاندن و در عروسیها و در جشنها بازی در آوردن ... است (فرهنگ نظام)  
 لوده - ۱ ـ بذله گو و مناسب خوان و شیرینکارور قاص. شخصی در دسته های مطربی که شیرینکاری و مسخرگی میکرد . ۲ ـ در برخی نقاط عنوان پسر جوانی که با لباس زنانه در دسته های مطربی رقصهای زنانه را انجام میداده است ( = لوره در اصفهان و حوالی آن). - در برخی نقاط عنوان پسران جوانی که در دسته های مطربی لوره رقصهای زنانه را انجام میدادند . رجوع به لوده شود .  
 لودگی - کار لوده . مجلس ـ يك واقعه ی کامل در تعزیه .  
 مخالف خوان ـ شبیهی یا نسخه خوانی در تعزیه که نقش مخالف با اولیاء را بازی میکند .  
 مخالف خوانی کار مخالف خوان .  
 مدیح - واژه ی نارسایی است در برابر Tragodia ی یونانی .  
 مرشد - ۱ - کسی که در نمایشهای عروسکی کنار خیمه می نشست و با نواختن ساز و خواندن و گفت و گو با عروسکها داستان را پیش میبرد . ۲ - عنوان عمومی برای غالب نقالان . عنوان عمومی برای غالب استادکاران معرکه ها .  
 مسخره گی کار مسخره . رجوع به مسخره شود .  
 مسخره دلقك ژنده پوش و لاقیدی که گذشته از خواندن و رقصیدن و مناسب گویی و لودگی ، طی با مزه گیها و بازیهایش اخلاق و احوال محيط وخصوصاً صفات طبقات بالانشین را هم ریشخند میکرده است .  
 مسخره بازی - اجرای داستانهای ساده و کوتاه انتقادی توسط يك مسخره و وردستهایش .  
 مسخره چی - کسی که کارش مسخره بازی است .  
 مضحكه - داستانهای کوتاه خنده آوری که همراه با ساز و آواز توسط چند لوتی یا مطرب تقلید چی بازی میشد . مطراق ـ يك چوبدستی که برای كمك به حرکات دست توسط نقالان، وبعدها - برای ایضاح اشارات قراردادی توسط کارگردانان تعزیه به کار میرفت . 
 مطرب ـ نوازنده و خواننده و رقاص . کسی که با خواندن و نواختن ورقص و لودگی در مجلسی ایجاد نشاط و طرب کند . 
 مظلوم خوان - شبیهی یا نسخه خوانی که نقش یکی از خاندان امام یا پیامبر را در تعزیه بازی میکند . 
 معرکه - ۱ ـ نوعی از تماشا . عنوان کلی برای غالب خرده نمایشهای تفریحی که گروهی از مردم را برای تماشا به گرد خود جمع کند (مانند مسئله گویی، حدیث گویی، رقصاندن جانوران به آهنگ ساز ، بندبازی و ریسمان بازی و چشم بندی و شعبده بازی و غیره) = هنگامه - موضوع تماشا . 
 معرکه گیر ـ شخص عامل معركه . 
 معين البكاء ـ لقبی عمومی برای کارگردانان تعزیه . - 
 مقتل نويس ـ لقبی برای تعزیه نویسان 
 مقلد - بازیگر تقلید = تقلیدچی 
 مناسب خوانی گوشه یی از کار لوده یا تقلید چی است و آن پراندن هر گونه كلام يا متلك مناسب با موقعیت مجلس است در لحظه ی مناسب نمایش و بازی . 
 مناسب خوان چیره دست باشد . - صفت لوده یا مقلدی که در مناسب خوانی و بدیهه گویی 
 مناقب خوان - نقالی که کرامات و معجزات و غزوات خاندان پیامبر را در قالب حماسه های مذهبی برای شنوندگان نقل میکرد = مناقبی 
 مناقب خوانی کار مناقب خوان • 
 مناقبی - رجوع شود به مناقب خوان 
 منظره - نام دیگر دورنما . 
 موالف خوان - شبیهی یا نسخه خوانی در تعزیه که نقش موافق با اولیاء را بازی میکند . 
 ميترو - نقال بومی حوالی لرستان که داستانهای محلی را برای جمع بیان کند. 
 میں نوروزی - شکل دیگری از کوسه بر نشین . دسته ی شادی آوری که طی آن يك پادشاه ساختگی موضوع تمسخر و ریشخندها و بازیهای مضحك مردم و مسخره ها بوده است = پادشاه نوروزی . 
 ناظم البكاء - لقبی رایج برای دستیار شبیه گردان . 
 نسخه - دستکی که بروی آن تمام اشعار يك نقش تعزيه ـ و نه همه ی نقشها به دنبال هم ـ جداگانه نوشته شده است و نسخه خوان مربوطه اش آنرا هنگام بازی به دست میگیرد . 
 - نسخه خوان در تعزیه شبیهی است که حرف یا آواز دارد یا به هر حال از نظر کلامی سهمی در پیش بردن داستان دارد ، برخلاف نعش که از نظر کلامی نقشی ندارد 
 نطع - سطحی از پارچه پوشیده در جلوی خیمه که عروسکها را روی آن به حرکت آورند 
 نعش ـ سیاهی لشکر تعزیه - 
 نقاب ـ معادل صورت . 
 نقال ـ كسى كه يك واقعه يا قصه ی مربوط به افسانه ها و اساطیر و یا ساخته ی خود را در برابر جمع بیان میکرد . 
 نقالي ـ نقل يك واقعه يا قصه در برابر جمع . - 
 نقش [ کسی را در آوردن - اصطلاح نسبتاً جدیدی برای تصویر كردن يك شخصیت در نمایش 
 نمایش - نشان دادن، باز نمودن . مرادف تماشا وتقليد و بازی. 
 نمایشگر هر کس که به نحوی در اجرا و بازی و نمایش شرکت کند. 
 نوروزی خوان هر بازیگری که در دسته های نوروزی خوان بازی کند - رجوع به نوروزی خوانها شود . 
 نوروزی خوانها - گروه کوچکی مرکب سه یا چهار بازیگر مسخره که با رختهای رنگین و آرایش عجیب ، از اواخر زمستان دوره می افتند و با خواندن و رقصیدن و بازی در آوردن و شیرینکاری و بذله گویی به پیشباز بهار میروند و هم مردم را سرگرم میکنند این دسته بازمانده ی کوسه بر نشین و میرنوروزی است. رجوع شود به : آتش افروز ، آتش باز ، غول بیابانی ، غولك ، حاجي فيروز. كار نوروزی خوانها گاهی در سراسر بهار و کمی از تابستان هم ادامه دارد - کوسه گلین. 
 واقعه - ماجراهای اصلی تعزیه ؛ مصائب و شهادتهای افراد خاندان رسالت. واقعه خوان - رجوع شود به نقال . 
 واقعه خوانی ـ رجوع شود به نقالی . 
 وجه المستهزى ـ معادل ناقصی برای Mask یونانی . 
 وجه المسخره - معادل ناقصی برای Mask یونانی . 
 وردست ـ همکار استاد خیمه شب باز در تکان دادن عروسکها و صدا در آوردن به جای ایشان . 
 وزیر پوش ـ کسی که در تقلید نقش وزیر یا سفیر و یا افرادی از این سنخ را بازی میکرد . 
 هجا ـ معادلی است برای Komoidia ی یونانی = مضحكه . 
 هنگامه ـ رجوع به معرکه شود . 
 یزیدخوان - آن نسخه خوان تعزیه که نقش اشقیا و خصوصاً یزید را بازی کند . A Study on IRANIAN THEATRE BAHRAM BEIZA'I 
 